<ed_1>

<ms_1b1–2a1>

{Survey_0}

[1,1]

namo mañjunāthāya ॥

{Survey_0.1}

[1,2]

<Gokhale_1>

<Gokhale_1.1>

parokṣārthapratipatter anumānāśrayatvāt saṅkṣepatas tadvyutpādanārtham idam ārabhyate ॥
{Survey_0.2}
	pakṣadharmas tadaṃśena vyāpto hetus tridhaiva saḥ /
	avinābhāvaniyamād dhetvābhāsās tato 'pare //

{Survey_1}

{Survey_1.1}

[1,6]

<Gokhale_1.2>

pakṣo dharmī, avayave samudāyopacarāt । prayojanābhāvād anupacāra iti cet, na, sarvadharmidharmapratiṣedhārthatvād upacārasya । evaṃ hi cākṣuṣatvādi parihṛtaṃ bhavati । dharmavacanenāpi dharmāśrayasiddhau parāśrayatvād dharmasya dharmavacanāt pratyāsatteḥ sādhyadharmisiddhir iti cet, na, dṛṣṭāntadharmiṇo 'pi pratyāsatteḥ । tadaṃśavyāptyā dṛṣṭāntadharmiṇi sattvasiddher dharmidharmavacanāt sādhyadharmiparigrahaḥ । siddhe punarvacanaṃ niyamārtham āśaṅkyeta । sajātīya eva sattvam iti siddhe 'pi tadabhāve vyatireke sādhyābhāve 'sattvavacanavad dharmidharmavacanaṃ siddhe 'pi dṛṣṭāntadharmiṇi bhāve tadaṃśavyāptivacanāt tatraiva bhāvaniyamārtham āśaṅkyeta । tat <ed_2><ms_2a1–2b3>sāmarthyād arthagatāv upacāramātrāt samānanirdeśāt pratipattigauravaṃ ca parihṛtaṃ bhavati । <Survey_1.2><Gokhale_1.3>pakṣasya dharmatve tadviśeṣaṇāpekṣasyānyatrānanuvṛtter asādhāraṇateti cet, na, ayogavyavacchedena viśeṣaṇāt, yathā caitro dhanurdhara iti, nānyayogavyavacchedena, yathā pārtho dhanurdhadara iti ॥

{Survey_2}

[2,5]

tadaṃśas taddharmaḥ ॥

{Survey_3}

[2,6]

<Gokhale_1.4>

vyāptir vyāpakasya tatra bhāva eva, vyāpyasya vā tatraiva bhāvaḥ ॥

{Survey_3.1}

[2,7]

etenānvayo vyatireko vā yathāsvaṃ pramāṇena niścita ukto veditavyaḥ pakṣadharmaś ca, sarvatra hetāv asatā sādhyadharmeṇa hetor vyāptyasiddheḥ, vyāpakasya vā nivṛttau nivṛttyabhāvād ity anvayavyatirekābhyāṃ niścitābhyāṃ tadaṃśavyāptir niścitā bhavati ॥

{Survey_3.2}

[2,11]

<Gokhale_1.5>

tatra pakṣadharmasya sādhyadharmiṇipratyakṣato 'numānato vā prasiddhir niścayaḥ, yathā pradeśe dhūmasya śabde vā kṛtakatvasya । sadhūmaṃ hi pradeśam arthāntaraviviktarūpam asādhāraṇātmanā dṛṣṭavataḥ pratyakṣeṇa yathādṛṣṭabhedaparamārthaviṣayaṃ smārtaṃ liṅgajñānam utpadyate ॥

{Survey_a}

{Survey_a.1}

[2,15]

tatra tad ādyam asādhāraṇaviṣayaṃ darśanam eva pramāṇam ॥

<ed_3>

<ms_2b3–3a6>

{Survey_a.2}

[3,1]

<Gokhale_1.6>

tasmiṃs tathābhūte dṛṣṭe sa yena yenāsādhāraṇas tadasādhāraṇatāṃ tato bhedam abhilapantī smṛtir utpannā pratyakṣabalenātadvyāvṛttiviṣayā yathādṛṣṭākāragrahaṇān na pramāṇam, prāg asādhāraṇaṃ dṛṣṭvā 'sādhāraṇam ity abhilapato 'pūrvārthādhigamābhāvāt, arthakriyāsādhanasya darśanāt, adṛṣṭasya tatsādhanasya punaḥ svabhāvasya vikalpenāpratipatteś cānumānavat । arthakriyā'rthī hi sarvaḥ pramāṇam apramāṇaṃ vā 'nveṣate prekṣāvān । na ca sāmānyaṃ kāñcid arthakriyām upakalpayati svalakṣaṇapratipatterūrdhvaṃ tatsāmarthyotpannavikalpajñānagrāhyam, yathā nīlaṃ dṛṣṭvā nīlam iti jñāne । tad eva hi nīlasvalakṣaṇaṃ tathāvidhasādhyārthakriyākāri । tac ca tenātmanā pratyakṣeṇa dṛṣṭam eva । na ca tatsvalakṣaṇagrahaṇottarakālabhāvino nīlavikalpasya viṣayeṇa nīlasādhyārthakriyā sādhyate । <Gokhale_1.7>tasmād anadhigatārthaviṣayaṃ pramāṇam ity apy anadhigate svalakṣaṇa iti viśeṣaṇīyam । adhigate svalakṣaṇe tatsāmarthyajanmā vikalpas tadanukārī kāryatas tadviṣayatvāt smṛtir eva na pramāṇam, anadhigatavasturūpānadhigateḥ, vastvadhiṣṭhānatvāt pramāṇavyavasthāyāḥ, arthakri<ed_4><ms_3a6–3b6>yāyogyaviṣayatvāt tadarthipravṛtteḥ, arthakriyāyogyalakṣaṇatvād vastunaḥ, tato 'pi vikalpāt tadadhyavasāyena vastuny eva pravṛtteḥ, pravṛttau tu vikalpasya pratyakṣeṇābhinnayogakṣematvāt ॥

{Survey_a.21}

[4,4]

pūrvapratyakṣakṣaṇena kvacid abhinnopayogatvād uttareṣām aprāmāṇyaprasaṅga iti cet, na, kṣaṇaviśeṣasādhyārthavāñchāyāṃ nānāyogakṣematvāt । sādhāraṇe hi kārye na teṣāṃ sāmarthyabhedaḥ, aparāparadhūmapramitasannikṛṣṭāgnivad agnimātrasādhye 'rthe । <Survey_(a.2)>etena dharmidharmaliṅgādivikalpasya pramāṇapṛṣṭhabhāvinaḥ prāmāṇyaṃ pratyuktam ॥

{Survey_3.31}

[4,9]

<Gokhale_1.8>

anvayaniścayo 'pi svabhāvahetau sādhyadharmasya vastutas tadbhāvatayā sādhanadharmabhāvamātrānubandhasiddhiḥ । sā sādhyaviparyaye hetor bādhakapramāṇavṛttiḥ, yathā yat sat, tat kṣaṇikam eva । akṣaṇikatve 'rthakriyāvirodhāt tallakṣaṇaṃ vastutvaṃ hīyata iti ।

{Survey_3.32}

[4,13]

kāryahetau kāryakāraṇabhāvasiddhiḥ, yathedam asyopalambha upalabdhilakṣaṇaprāptam anupalabdham upalabhyate satsv apy anyeṣu hetuṣv asyābhāve na bhava<ed_5><ms_3b6–4b3>tīti tadbhāve bhāvo 'bhāve 'bhāvaś ca, pratyakṣānupalambhasādhanaḥ kāryakāraṇabhāvaḥ, tasya siddhiḥ । kāryakāraṇabhāva eva hy arthāntarasyaivaṃ syāt - yatra dhūmaḥ, tatrāvaśyam agnir iti । agnibhāva eva hi bhāvo dhūmasya tatkāryatvam iti ।

{Survey_3.33}

[5,5]

anupalabdhāv apy asadvyavahārasyopalabdhilakṣaṇaprāptānupalabdhimātravṛttisādhanam anvayaniścayaḥ, nimittāntarābhāvopadarśanāt ॥

{Survey_3.41}

[5,7]

<Gokhale_1.9>

vyatirekaniścayo 'pi kāryasvabhāvahetvoḥ kāryakāraṇavyāpyavyāpakabhāvasiddhau kāraṇavyāpakānupalabdhibhyāṃ dṛśyaviṣayābhyāṃ sādhyābhāve hetvabhāvasiddhiḥ, uddiṣṭaviṣayasyābhāvasyopadarśane 'nupalabdhilakṣaṇaprāptasyānyathā kvacid abhāvāsiddheḥ । anuddiṣṭaviṣayaṃ punaḥ sādhyābhāve 'bhāvakhyāpanaṃ pratibandhamātrasiddhau sidhyatīti na tatra dṛśyaviṣayatā'nupalabdher vyatirekasādhane 'pekṣyate ॥

{Survey_3.42}

[5,13]

vyatirekaniścayo 'nupalabdhāv upalabdhilakṣaṇaprāptāt sato 'nupalambhābhāvadarśanam ॥

{Survey_4.0}

[5,15]

<Gokhale_1.10>

etallakṣaṇas tridhaiva sa hetus triprakāra eva - svabhāvaḥ kāryam anupalabdhiś ceti, yathā'nitye kasmiṃścid gamye sattvam agnimati pradeśe dhūmo 'bhāve copalabdhilakṣaṇaprāptasyānupalabdhir iti, asminn eva triprakāre <ed_6><ms_4b3–5a6>'vinābhāvaniyamāt । yathoktā vyāptir avinābhāvaḥ pakṣadharmasya । na sa trividhād dhetor anyatrāstīty atraiva niyata ucyate ॥

{Survey_4.10}

{Survey_4.111}

[6,3]

<Gokhale_2>

<Gokhale_2.1>

tatra sādhanadharmabhāvamātrānvayini sādhyadharme svabhāvo hetuḥ । vastuto liṅgisvabhāva evāparāparavyāvṛttyā dharmabhede 'pi hetuḥ । <Survey_4.112>hetusvabhāve 'nvayavyabhicārābhāvād viśeṣaṇaṃ lakṣaṇe tanmātrānvayena paramatāpekṣam । pare hy arthāntaranimittam atadbhāvamātrānvayinam api dharmaṃ svabhāvam icchantīti viśeṣaṇena tathāvidhasyātatsvabhāvatāṃ tasmin sādhye hetor vyabhicāraṃ cāha, yathā vināśe hetumati kṛtakatvasya ॥

{Survey_4.12}

[6,9]

<Gokhale_2.2>

tasya dvidhā prayogaḥ, sādharmyeṇa vaidharmyeṇa ca, yathā - yat sat, tat sarvaṃ kṣaṇikam, yathā ghaṭādayaḥ । saṃś ca śabda iti । tathā - kṣaṇikatvābhāve sattvābhāvaḥ, yathā vandhyāsute । saṃś ca śabda iti sarvopasaṃhāreṇānvayena vyatirekeṇa ca vyāptipradarśanalakṣaṇau sādharmyavaidharmyaprayogau ॥

{Survey_4.131}

[6,14]

<Gokhale_2.3>

atra sāmarthyād eva pratijñārthapratīter na pratijñāprayogaḥ । apradarśite prameye kathaṃ tatpratītir iti cet, svayaṃ pratipattau kaḥ prameyasya darśayitā । pradeśasthaṃ dhūmam upalabdhavatas tasyāgninā vyāptismaraṇe tatsāma<ed_7><ms_5a6–6a3>rthyād evāgnir atreti bhavati । na ca tatra kaścid agnir atrety asmai nivedayati । nāpi svayaṃ prāg eva pratipadyate kiñcit, pramāṇam antareṇaivaṃ pratīter nimittābhāvāt, pratītau vā liṅgasya vaiyarthyāt । svayam evākasmād agnir atreti prameyaṃ vyavasthāpya punas tatpratipattaye liṅgam anusaratīti ko 'yaṃ pratipattikramaḥ । pareṇāpi tad ucyamānaṃ plavata eva, upayogābhāvāt ॥

[7,6]

viṣayopadarśanam upayogaś cet, tenaiva tāvad darśitena ko 'rthaḥ । yadi pratipattir anyathā na syāt, sarvaṃ śobheta । tasmād eṣa svayaṃ pratītau viṣayopasthāpanena kenacid vināpi pratiyann asmān kāryiṇo dṛṣṭvā parvabrāhmaṇa iva vyaktaṃ mūlyaṃ mṛgayate । asmad vacanād api svayaṃ siddham eva liṅgam anusṛtya pratyetīti ko 'nayor avasthayor viśeṣaḥ । dṛṣṭā ca pakṣadharmasambandhavacanamātrāt pratijñāvacanam antareṇāpi pratītir iti kas tasyopayogaḥ । svaniścayavadanyeṣāṃ niścayotpādanāya ca sādhanam ucyate, tatrāyaṃ svayaṃ prameyopadarśanam antareṇāpi pratipadya paraṃ pratipādayann apūrvam arthakramam āśrayata iti kim atra kāraṇam । tasmān na prameyavacanena kiñcit, anyathāpi tatpratipatter utpatter iti ॥

{Survey_4.132}

[7,16]

<Gokhale_2.4>

etenopanayanigamanādikam api pratyuktam, etāvataiva prayogeṇa pratītibhāvād iti ḍiṇḍikarāgaṃ parityajyākṣiṇī nimīlya cintaya <ed_8><ms_6a3–6b3>tāvat - kim iyatā pratītiḥ syān na veti । bhāve vā kiṃ prapañcamālayetīyān eva sādhanavākyaprayogo jyāyān ॥

{Survey_4.14}

[8,3]

<Gokhale_2.5>

atrāpi na kaścit pakṣadharmasambandhavacanaprayogakramaniyamaḥ, sarvathā gamakatvāt ॥

{Survey_4.15}

[8,5]

<Gokhale_2.6>

sambandhavacane 'pi prayoga eva bhidyate nārthaḥ, ubhayathā dharmabhede 'pi tadbhāvasyaiva khyāpanāt । na hy ekāntenātatsvabhāvasya bhāve 'nyabhāvaḥ, kṛtakatvabhāva iva prayatnotpattidharmatāyāḥ । nāpy atatsvabhāvasya nivṛttau tannivṛttir akāryasya, yathānayor eva dharmayor viparyayeṇa । tasmād anvayavyatirekayor yathālakṣaṇam eko 'pi prayukto dvitīyam ākṣipatīti naikatra sādhanavākye dvayoḥ prayoga iṣyate, vaiyarthyāt, tatsvabhāvatayā tadanvayasiddhau tadabhāve 'bhāvasiddheḥ, tadabhāve 'bhāvasiddhau ca tadanvayasiddheḥ ॥

{Survey_4.151}

[8,13]

tadabhāva evābhāvakhyātir yathā syān nānyatra na viruddha iti niyamakhyāpanārtho 'pi vyatirekaprayogo na yuktaḥ, anyaviruddhayor api vipakṣatvāt ॥

<ed_9>

<ms_6b3–7a4>

{Survey_b}

[9,1]

<Gokhale_2.7>

katham idānīṃ gamyate sato 'vaśyaṃ naśvaraḥ svabhāva iti yenānvayavyatirekau syātām । vināśahetvayogāt । <Survey_b.1>svabhāvata eva bhāvā naśvarāḥ ।

{Survey_b.11}

[9,3]

naiṣāṃ niṣpannānām anyato nāśotpattiḥ, tasyāsāmarthyāt । <Survey_b.111>na hi vināśahetur bhāvasvabhāvam eva karoti, tasyānyato 'bhinirvṛtteḥ । <Survey_b.112>nāpi svabhāvāntarakaraṇe tadavasthasya bhāvasya kiñcid iti tathopalabdhyādiprasaṅgaḥ । nāpi svabhāvāntaram asyāvaraṇam, tadavasthe tasminn āvaraṇasyāpy ayogāt । <Survey_b.113>nāpi vināśahetunā bhāvābhāvaḥ kriyate, abhāvasya vidhinā kāryatvopagame vyatirekāvyatirekavikalpānatikramāt । bhāvapratiṣedharūpatve ca bhāvaṃ na karotīti syāt । tathā cākartur ahetutvam iti na vināśahetuḥ kaścit ॥

{Survey_b.12}

[9,11]

<Gokhale_2.8>

vaiyarthyāc ca । <Survey_b.121>yadi svabhāvato naśvaro bhāvaḥ, tasya na kiñcin nāśahetunā, svayaṃ tatsvabhāvatayaiva nāśāt । yo hi yasya svabhāvaḥ, sa svahetor evotpadyamānas tādṛśo bhavati, na punas tadbhāve hetvantaram apekṣate prakāśadravoṣṇakaṭhinādidravyavat । na hi prakāśādayas tadātmāna utpannāḥ punaḥ prakāśādibhāve hetvantaram apekṣante, tadātmanas tādā<ed_10><ms_7a4–7b3>tmyābhāve nairātmyaprasaṅgāt । tadvad asthitidharmā cet svabhāvato bhāvo niṣpannaḥ punar na tadātmatāyāṃ hetvantaram apekṣeta ॥

{Survey_b.122}

[10,3]

<Gokhale_2.9>

bījādivad anekānta iti cet, syād etat - bījādayo 'ṅkurāder jananasvabhāvāḥ santo 'pi na kevalā janayanti, salilādikāraṇāntarāpekṣatvāt, tadvad bhāvo 'pi vināśe syād iti । na, tatsvabhāvasya jananād ajanakasya cātatsvabhāvatvāt । ata eva tayor avasthayor vastubhedo niśceyaḥ, bhāvānāṃ svabhāvānyathātvābhāvāt tatsvabhāvasya paścād iva prāg api jananaprasaṅgāt । tasmād yo 'ntyo 'vasthābhedaḥ, sa evāṅkurādijananasvabhāvaḥ । pūrvabhāvinas tv avasthāviśeṣāḥ kāraṇakāraṇānīti nānekāntaḥ, kṣaṇikeṣu bhāveṣv aparāparotpatter aikyābhāvāt ॥

{Survey_b.12211}

[10,12]

<Gokhale_2.10>

te 'ntyāḥ samarthāḥ kiṃ na janayantīti cet, janayanty eva, nātrānyathābhāvaḥ, svabhāvāvaiparītyāt ॥

<ed_11>

<ms_7b3–8a4>

{Survey_b.12212}

[11,1]

teṣu sarveṣu sahakāriṣu samarthasvabhāveṣu ko 'parasyopayoga iti cet, na vai bhāvānāṃ kācit prekṣāpūrvakāritā, yataḥ - ayam eko 'pi samarthaḥ kim atrāsmābhir ity apare nivarteran । te hi nirabhiprāyavyāpārāḥ svahetupariṇāmopanidhidharmāṇas tatprakṛtes tathābhavanto nopālambham arhanti ॥

{Survey_b.12213}

[11,6]

samarthāḥ kiṃ nāparāparaṃ janayantīti cet, na, tatraivaikatra sāmarthyāt, tasyaivaikasya janane samarthā nānyasyeti nāparāparajananam ॥

{Survey_b.12214}

[11,9]

<Gokhale_2.11>

bhinnasvabhāvebhyaś cakṣurādibhyaḥ sahakāribhya ekakāryotpattau na kāraṇabhedāt kāryabhedaḥ syād iti cet, na, yathāsvaṃ svabhāvabhedena tadviśeṣopayogataḥ, tadupayogakāryasvabhāvaviśeṣāsaṅkurāt । yathā mṛtpiṇḍakulālasūtrādibhyo bhavato ghaṭasya mṛtpiṇḍād amṛtsvabhāvebhyo vṛkṣādibhyo bhinnaḥ svabhāvaḥ kulālāt tasyaiva mṛdātmanaḥ sataḥ saṃsthānaviśeṣātmatayā tadanyebhyo bhinnaḥ sūtrāt tasyaiva mṛtsaṃsthānaviśeṣātmanaś ca krāder vibhaktaḥ svabhāvo bhavati । tad evaṃ na kulā<ed_12><ms_8a4–9a1>lān mṛtsvabhāvatā na mṛdaḥ saṃsthānaviśeṣaḥ । na ca tayoḥ śaktiviśeṣaviṣayabhede 'pi tajjanitaviśeṣabhedasya kāryasya svabhāvabhedaḥ, mṛtsaṃsthānayor aparasparātmatayā saṃsthānamṛtsvabhāvaviśeṣābhyāṃ tayor apratibhāsanaprasaṅgāt ॥

{Survey_b.122141}

[12,5]

<Gokhale_2.12>

anyad eva saṃsthānaṃ guṇo mṛddravyāt । tena bhinnaḥ svabhāvaḥ kulālamṛtpiṇḍayor upayogaviṣaya iti cet, uktam atra । api ca yadi tatsaṃsthānaṃ bhinnaṃ mṛdaḥ, kulālaḥ kiṃ na pṛthak karoti । guṇasya dravyapāratantryān na pṛthak siddhir iti । tatsaṃsthānādhārātmakaṃ tad dravyaṃ saṃsthānaṃ vā tadādheyātmakaṃ prakṛtyā kiṃ kulālam apekṣanta iti cet, na, tataḥ parasparasambandhayogyatāpratilambhāt । anyathā prāg api mṛtpiṇḍasya saṃsthānaviśeṣasambandhayogyatve vastudharmatayaiva saṃsthānaviśeṣasambandhaprasaṅgaḥ । evaṃ tarhi sā yogyatā mṛddravyasya kulālāt । na cānayoḥ svabhāvabhedaḥ, bhede vā pūrvavat prasaṅgād iti । asti tāvat kiñcid ekasvabhāvatve 'py anekapratyayopahitasvabhāvaviśeṣam iti na nirbandho mṛtsaṃsthānayor ekasvabhāvatvasādhane ॥

<ed_13>

<ms_9a1–9a6>

{Survey_(b.12214)}

[13,1]

<Gokhale_2.13>

tenasahakāriṇaḥ pratyayā naikopayogaviṣayāḥ kāryasyaikasvabhāvatve 'pi vastuta iti yatheha kāraṇabhedo bhinnaviśeṣopayogān naikakāryaḥ, tathā cakṣurādibhyo vijñānotpattāv unneyaḥ । tathā hi samanantarapratyayād vijñānāc cakṣurvijñānasyopalambhātmatā, tasyaivopalambhātmanaḥ sataś cakṣurindriyād rūpagrahaṇayogyatāpratiniyamaḥ, viṣayāt tattulyarūpatety abhinnatve 'pi vastutaḥ kāryasya kāraṇānāṃ bhinnebhyaḥ svabhāvebhyo bhinnā eva viśeṣā bhavantīti na kāraṇabhede 'py abhedas tatkāryaviśeṣasyeti ta evaite kāraṇaśaktibhedā yathāsvaṃ prativiśiṣṭakāryajanane 'vyavadheya śaktitayā pratyupasthitāḥ kṣaṇikatvāt sāmagrīkāryasya svabhāvasthityāśraya ity ucyante । tathā hi tat tebhyaḥ samastebhya upalambhātmakaṃ rūpagrahaṇapratiniyataṃ viṣayarūpaṃ ceti, prativiśiṣṭa svabhāvam ekaṃ jātam iti ॥

<ed_14>

<ms_9a6–10a1>

{Survey_b.12215}

[14,1]

<Gokhale_2.14>

apratirodhaśaktikeṣv anantarakāryeṣu kṣaṇikeṣv anādheyaviśeṣeṣu pratyayeṣu parasparaṃ kaḥ sahakārārtha iti cet, na vai sarvatrātiśayotpādanaṃ sahakriyā, kiṃ tarhy ekārthakaraṇam api yadbahūnām, yathā'ntyasya kāraṇakalāpasya । tad eva mukhyaṃ sahakāriṇāṃ sahakāritvam, tasyaivāntyasya kāraṇatvāt, tatra ca kṣaṇa ekasya svabhāvasyāvivekād viśeṣasya kartum aśakyatvāt, svabhāvāntarotpattilakṣaṇatvād viśeṣotpatteḥ । bhāvāntaraprasavasambhave ca nāntyaḥ syāt । tataś ca na sākṣātkāraṇaṃ syāt । tasmān na kāraṇasya sahakāribhyo viśeṣotpattiḥ । te samarthā eva svabhāvato 'ntyāḥ pratyayāḥ saha jāyante kṣaṇikā yeṣāṃ prākpaścātpṛthagbhāvo nāsti, yato 'nantaraṃ kāryotpattiḥ, tatraikārthakriyaiva sahakāriṇāṃ sahakāritvam ॥

{Survey_b.122151}

[14,12]

<Gokhale_2.15>

samarthaḥ kuta utpanna iti cet, svakāraṇebhyaḥ ॥

{Survey_b.1221511}

[14,13]

tāny enam aparapratyayasannidhāna eva kiṃ janayanti, kadācid anyathāpi syuḥ । tataś caiko 'pi kvacij janayed iti cet, aparāparapratyayayogena pratikṣaṇaṃ bhinnaśaktayaḥ santanvantaḥ saṃskārāḥ, yady api kuta<ed_15><ms_10a1–10b3>ścit sāmyāt sarūpāḥ pratīyante, tathāpi bhinna evaiṣāṃ svabhāvaḥ, tena kiñcid eva kasyacit kāraṇam ॥

{Survey_(b.122151)}

[15,3]

tatra yo 'vyavadhānādideśarūpendriyādikalāpaḥ, sa vijñānajanane samartho hetuḥ । yas teṣāṃ parasparopasarpaṇādyāśrayaḥ pratyayaviśeṣaḥ, sa taddhetujanane samarthaḥ । teṣāṃ ca na pūrvaṃ na paścān na pṛthag bhāva iti samarthān api pūrvāparapṛthagbhāvabhāvino doṣā nopalīyante । tenaiṣāṃ parasparopasarpaṇādihetur yaḥ, sa samarthahetur iti tasya na kadācid apy anyathābhāvaḥ । <Gokhale_2.16>anena nyāyena sarvatra hetuphalabhāvapratiniyama unneyaḥ, pratikṣaṇam aparāparasvabhāvabhedānvayinīṣu bhāvaśaktiṣu, na sthiraikasvabhāveṣu bhāveṣu, svabhāvānyathātvābhāvāt samarthāsamarthasvabhāvayoḥ kriyā kriyāyogāt ॥

{Survey_b.1221512}

[15,12]

anyasahitaḥ karoti, na kevala iti cet, kiṃ kevalasya kāryajanane na samarthaḥ svabhāvaḥ । samarthaḥ । kiṃ na karoti । akurvan kathaṃ samarthaḥ, kuvindādayaḥ paṭādikaraṇe samarthā api na sarvadā kurvantīti cet, krīḍanaśīlo devānāmpriyaḥ sukhaidhitaḥ kṛtaṃ kṛtaṃ punaḥ kārayati । tathā hi bījādyupanyāse nirloṭhitam etat । tasmāt tatsvabhāvasyānyathātvābhāvāt taddharmaṇas tathābhāvo 'ntyāvasthāvadanivāryaḥ ॥

<ed_16>

<ms_10b3–11b1>

{Survey_b.1221521}

[16,1]

antyāvasthāyāṃ prāg asamarthasya sāmarthyotpattau tatsāmarthyasya tatsvabhāvatve 'pūrvotpattir eva sā । atatsvabhāvatve so 'kāraka eva, sāmarthyākhyāt padārthāntarāt kāryotpatteḥ ॥

{Survey_b.1221522}

[16,4]

<Gokhale_2.17>

api ca sa tadaiva tāvat sannihitasakalasahakārī kāryaṃ kiṃ karoti । kurvan dṛṣṭaḥ, tena karotīti brūmaḥ । mahāsāmarthyaṃ mahāprabhāvasya bhavato darśanaṃ, yad idaṃ bhāvān atatsvabhāvān api svabhāvamātreṇa citreṣu vyāpāreṣu niyuṅkte । yadi nāma kadācit kiñcit kathaṃcid atra bhavato darśanaviṣayam atikrāmet, hanta, aprasavadharmakam apetasantānaṃ syād itīyaṃ naś cintā cittaṃ dunoti । na vai vayam atatsvabhāvānāṃ bhāvānām asmaddarśanāt kāryakriyāṃ brūmaḥ । kiṃ tarhi tatkriyādharmāṇaḥ svabhāvata eva te । tān paśyanto vidmaḥ - ta ete kārakā iti । <Gokhale_2.18>satyam, idam apy asti - svabhāvas teṣāṃ kāryakriyādharmā । tena na samastapratyayānāṃ kāryam akṛtvopekṣāpattir iti, sa kiṃ teṣām akṣepakriyādharmā svabhāvas tadaivāntyāvasthāyām utpanna āhosvit prāg apy āsīt । āsīt, apracyutotpannasthiraikasvabhāvānāṃ bhāvānāṃ kadācit kasya<ed_17><ms_11b1–12a2>cit svabhāvasyābhāvavirodhāt । tat kim idānīṃ mātā ca vandhyā ca, ko vāsya bhāṣitasyārthaḥ - akṣepakriyāsvabhāvo na karoti ca ॥

{Survey_b.1221523}

[17,3]

<Gokhale_2.19>

sahitas tatsvabhāvo na kevala iti cet, anyas tarhi kevalaḥ, anyaḥ sahitaḥ, svabhāvabhedalakṣaṇatvād bhāvabhedasya । na hi sa sāhitye 'pi pararūpeṇa kartā । svarūpaṃ cāsya prāg api tad eveti kathaṃ kadācit kriyāvirāmaḥ । yasyāpi kṣaṇiko bhāvaḥ, tasyāpi kiṃ na kevalaḥ karoti । karoty eva yadi kevalaḥ syāt । kiṃ na bhavati । kṣaṇikatvāt, uktam atra yādṛśasya kriyā । sa katham eka kṣaṇabhāvyanyathā syāt । yaś ca bhavati, sa eva na bhavatīti nāyaṃ prasaṅgaḥ, kārakākārakayoḥ svabhāvataddhetvor virodhāt ॥

{Survey_b.1221524}

[17,11]

<Gokhale_2.20>

yo 'pi manyate - akṣepakriyādharmaiva sa tasya svabhāvaḥ, na sa sāhityam apekṣate, kāryaṃ tu pratyayāntarāpekṣam iti sahitebhya eva jāyate, na kevalebhya iti, tasyāpi - kathaṃ sa kevalo 'pi karoty eva kāryaṃ ca tasmān notpadyata iti tadavastho virodhaḥ । na kevalaḥ karoty eveti <ed_18><ms_12a2–12b2>cet, katham idānīm akṣepakriyāsvabhāvaḥ । nanv etad eva paridīpitaṃ bhavati - karoty eveti । kāryaṃ cāyaṃ kevalo 'pi samarthaḥ san param apekṣamāṇaṃ katham upekṣeta । param anādṛtyaitat prasahya kuryāt । evaṃ hy anenātmanaḥ sāmarthyam api darśitaṃ bhavati । kāryaṃ param apekṣata iti tataḥ kevalād anutpattir uktā bhavati । sa kevalo 'pi samarthasvabhāva iti tata utpattir iti, ete caikatra kathaṃ syātām । tad ayam īrṣyāśalyavitudyamānamarmā viklavaṃ vikrośatīty upekṣām arhati ॥

{Survey_(b.122152)}

[18,8]

tasmād idam ekārthakriyālakṣaṇaṃ sahakāritvaṃ kṣaṇikānām eva bhāvānāṃ sambhavati, na sambhavatpṛthagbhāvānām akṣaṇikānām, pṛthakkaraṇasambhavena sahakāritvaniyamāyogāt ॥

{Survey_b.122153}

[18,11]

<Gokhale_2.21>

yatra tu santānopakāreṇa bhāvāḥ pratyayatāṃ pratipadyante yathā taṇḍulabījādibhya odanāṅkurādijanmani dahanodakapṛthivyādayaḥ, tatra viśeṣotpādanaṃ pratyayānāṃ sahakriyā santānāśrayeṇocyate, na dravyāśrayeṇa, kṣaṇike dravye viśeṣānupapatteḥ । na hi taṇḍulādīnāṃ dahanodakādibhyaḥ <ed_19><ms_12b2–13a4>krameṇa svabhāvātiśayānutpattāv odanādyabhinirvṛttir astīndriyasya vā prabhāsvarād apavarakaṃ praviṣṭasya svopakāribhyaḥ svasantānaviśeṣānutpattāv arthapratipattijananam ॥

[19,4]

akṣepa kāriṣu punar indriyādiṣu na parasparato viśeṣotpattiḥ । tatra yathāsvaṃ pratyayaiḥ parasparopasarpaṇādyāśrayair ye yogyadeśādyavasthā jātāḥ, te saha svabhāvaniṣpattyā jñānahetutāṃ pratipadyanta ity ekārthakriyaiva sahakāritvam । <Gokhale_2.22>yatra tu viśeṣotpādanena sahakāriṇāṃ pratyayatvam, tatra hetusantānasya pratyayāntarāpekṣeti tataḥ svabhāvāntarapratilambha ucyate । tatra svarasataḥ pūrvakṣaṇanivṛttau hetupratyayānāṃ tebhya eva viśiṣṭakṣaṇaviśeṣotpattiḥ, krameṇātiśayavato 'ntyāt kāraṇakalāpāt kāryotpattiḥ ॥

{Survey_b.1221531}

[19,12]

<Gokhale_2.23>

sahakāriṇaḥ samutpannaviśeṣāt kāraṇāt kāryotpattau viśeṣasyaivotpattir na syāt । aviśiṣṭād viśeṣotpattau kāryasyāpi syāt । tataś ca parasparato viśeṣotpādānapekṣiṇaḥ sahakāriṇaḥ kāryaṃ kuryuḥ । tenākṣaṇikānām api sahakāryanapekṣiṇāṃ kāraṇatā syāt । na cāpekṣyebhyaḥ svabhāvātiśayotpattiḥ । atha viśeṣotpattāv api sahakāriṇā kṛ<ed_20><ms_13a4–14a2>taviśeṣa evopatiṣṭheta, anavasthaivaṃ syāt । na ca sahakāriṇo nityaṃ parasparasya kāryotpādānuguṇaviśeṣotpādanayogyāvasthāḥ, yena nityānuṣakta evaiṣāṃ parasparakṛto viśeṣaḥ syāt, tadupāyāpāyayoḥ kāryavyaktivirāmadarśanāt । tenādyo viśeṣaḥ sahakāribhyo nirupakārasya notpadyeteti ॥

[20,6]

nāsmākaṃ punaḥ punar vacane kaścid udvegaḥ । yady evam api lokasya nyāyapratipattiḥ syāt, punar api brūmaḥ । na viśeṣotpādanād eva sahakāriṇāṃ sahakāritvam, yena tadabhāvād viśeṣotpattāv asahakāriṇaḥ syuḥ, kiṃ tarhy ekārthakriyāpi । <Gokhale_2.24>sāpi na bhaven nirviśeṣāṇāṃ parasparataḥ, bhāve vā tadavasthāyām iva pṛthag api syāt । tathā ca tadviśeṣabhāvi kāryam api kevalāt syād iti cet, sarvam uktam - pratikṣaṇam aparāparaiḥ pratyayair yathā bhāvasantāne viśeṣotpattiḥ, yogyadeśatādyavasthābhedāḥ kāryakāriṇaḥ, teṣāṃ ca yata utpattiḥ, pratyekaṃ sāmarthye 'pi yathā kevalānām akriyā kartṛviśeṣapṛthagbhāvābhāvāt, kāryadvaividhyaṃ ca - sahakārijanitaviśeṣaparamparotpattidharmakam anyac ca, aṅkurādivad akṣepakārīndriyavijñānādivac ca, kāryakāraṇasvabhāvabhedād iti । <Gokhale_2.25>tatra sahakāribhyaḥ santānopakārāpekṣakāraṇakāryajanmany ādyaḥ sahakāriviśeṣo na sahakārikṛtaviśeṣajanmā 'nantarakāryavat । tataḥ prabhṛti ye viśeṣās te tajjanmā<ed_21><ms_14a2–14b3>nas tatprakṛtikatvāt, tasya teṣāṃ ceti nānavasthā । tathā yady akṣaṇiko 'pi bhāvo 'nāhitātiśayaḥ sahakāriṇādyaviśeṣahetuvat kāryaṃ kurvīta, karotu । sa punar asya svabhāvo 'kṣepakartṛdharmā cet, pṛthagbhāvasambhavāt, kevalo 'pi tathā syād ity uktam । atatsvabhāvas tu tadāpy akāraka eva ॥

{Survey_(b.122)}

[21,6]

tasmān nākṣaṇikeṣu hetuṣv ekārthakriyayā kasyacit sahakāritvaniyamo nāpi santānopakāreṇeti na tasya kaścit sahakārī tataḥ kevalo 'pi kuryād iti, prāyas tu saṅghātasthāyī bhāvasantānaḥ sahakāripratyayopajanitaviśeṣaḥ svakāryaṃ kurvan dṛṣṭo bījādivad iti । sthirahetuvādinaḥ pratyayāntarāpekṣā vyaktaṃ kārakasvabhāvāntarotpattir iti । nākāryasyāpekṣety ucyate, kārakasvabhāvasya prāg api bhāve 'kriyā'yogāt ॥

{Survey_b.123}

[21,12]

<Gokhale_2.26>

tasmād yo yadātmā sa svasattāmātreṇa tādṛśo bhavati । na ca bhūtvā punas tadbhāve 'parābhisaṃskāram apekṣata iti । svabhāvato 'sthitidharmaṇo bhāvasya na kiñcin nāśakāraṇaiḥ । sthitidharmaṇo 'pi kenacit svabhāvānyathābhāvasya kartum aśakyatvāt kiṃ nāśakāraṇaiḥ । anyathātvapratipattau vā tatsvabhāva eva na syād iti pūrvo vikalpas tatra coktam । yaś <ed_22><ms_14b3–15a3>ca parasmād anyathābhāvaḥ so 'paraḥ svabhāvaḥ, yaś cāparaḥ sa kathaṃ tasya svabhāvabhedalakṣaṇatvād bhāvabhedasya । tathā ca pūrvako bhāvo 'pracyutidharme sthita iti na tasyānyathābhāvaḥ ॥

[22,4]

etena kaṭhinādīnāṃ tāmrādīnām agnyādibhyo dravatvādisvabhāvāntarotpattiḥ pratyuktā । tatrāpi pūrvakasya svarasanirodhitvād vināśe saty anyāder upādānāc cāpara eva dravasvabhāva utpanna iti ॥

{Survey_b.1231}

[22,7]

<Gokhale_2.27>

sa svayaṃ sthitidharmaiva, vināśahetvasambhave 'vasthānāt । tasya parasmād vināśaḥ, na ca vināśo nāmāparaḥ svabhāvaḥ, bhāvapracyutir eva vināśa iti । nedam uttaraṃ vikalpadvayam atikrāmati । kiṃ nityo bhāvaḥ svabhāvata āhosvid anitya iti vikalpe prāṅ nityo bhūtvā paścād anityo bhavatīti bruvāṇo bhāvadvayaṃ nityānityasvabhāvabhedam, pūrvakasya nityābhimatasya svayaṃ nāśam anāśaṃ ca sarvadā prāhety asamarthaḥ pūrvasmin pakṣe vināśahetuḥ । na prāṅ nityo bhūtvā paścād anityo bhavati, kiṃ tarhi paścād api nitya eva, ekasvabhāvatvāt । sa tarhi bhāvaḥ svabhāvena vināśam anāviśan kathaṃ naṣṭo nāma, tatsvabhāvavināśayoḥ parasparaparihārarūpatvāt ॥

<ed_23>

<ms_15a3–15b3>

{Survey_(b.1)}

[23,1]

tasmāt saty asya vināśe vināśasvabhāvenaivānena bhavitavyam । tathāpi vyartho vināśahetur ity uktam, tena svabhāvato naśvare 'naśvare vā bhāve na vināśahetor upayogaḥ ॥

{Survey_(b)}

[23,4]

<Gokhale_2.28>

tasmād vināśe 'napekṣo bhāvas tadbhāvaniyata iti yaḥ san sa vināśī, naśvaratānivṛttau ca sattvanivṛttir iti, anvayavyatirekasiddhiḥ ॥

{Survey_b.2}

[23,6]

svabhāvato naśvaratve 'pi kaścid atatsvabhāvo 'pi syāt, na hi sarvaḥ sarvasya svabhāva iti nānvayavyatirekasiddhir iti cet, na, akṣaṇikatve 'vastutvaprasaṅgāt । śaktir hi bhāvalakṣaṇaṃ sarvaśaktiviraho 'bhāvalakṣaṇam । na cākṣaṇikasya kvacic chaktiḥ, kramayaugapadyābhyām arthakriyāvirodhāt । tasmāt — yat sat tat kṣaṇikam eveti vyāptisiddhiḥ ॥

{Survey_4.20}

[23,11]

<Gokhale_3>

<Gokhale_3.1>

arthāntare gamye kāryahetur avyabhicārāt ॥

[23,12]

kāryakāraṇabhāvena gamakatve liṅgasya sarvathā gamyagamakabhāvaḥ, sarvathā janyajanakabhāvād iti cet, na, tadabhāve bhavatas tadutpattiniyamābhāvāt । tasmāt kāryaṃ svabhāvair yāvadbhir avinābhāvi kāraṇe teṣāṃ hetus tatkāryatvaniyamāt, tair eva ca dharmair ye tair vinā na bhavanti । aṃśena <ed_24><ms_15b4–16a5>janyajanakatvaprasaṅga iti cet, na, tajjanyaviśeṣagrahaṇe 'bhimatatvāt, liṅgaviśeṣopādhīnāṃ ca sāmānyānām । aviśiṣṭasāmānyavivakṣāyāṃ vyabhicārān neṣyate ॥

{Survey_4.22}

[24,4]

<Gokhale_3.2>

kasyacit kadācit kutaścid bhāve 'pi sarvas tādṛśas tathāvidhajanmeti kutaḥ । tathā ca nānvayavyatirekāv iti cet, na, atadbhāvinaḥ sakṛd api tato 'bhāvāt । parasparāpekṣayā janyajanakasvabhāvalakṣaṇe hi kāryakāraṇe । tatra yadi dhūmo 'gnyādisāmagryā anyato 'pi bhavet, na tasya tajjanyaḥ svabhāva iti sakṛd api tato na bhaved arthāntaravat । nāpi sāmagrī taṃ janayed atajjananasvabhāvatvāt sāmagryantaravat । na ca dhūmasya tadatajjanyaḥ svabhāvo yukta ekasvabhāvatvāt । dhūmādhūmajananasvabhāvād bhavato dhūmādhūmasvabhāvaḥ syāt, kāryasvabhāvānāṃ kāraṇasvabhāvakṛtatvād akāraṇāpekṣaṇe vā 'hetukatvaprasaṅgāt । tasmāt so 'gnyādisāmagrīviśeṣo yo dhūmajanakaḥ, sa dhūmo yo 'gnyādisāmagrīviśeṣajanita iti kāryakāraṇayor evaṃ svabhāvaniyamān na vijātīyād utpattiḥ । tan na dṛṣṭaṃ kāryaṃ kāraṇaṃ vyabhicarati । tena siddhe kāryakāraṇabhāve kāryasya kāraṇena vyāptiḥ siddhā bhavati ॥

{Survey_4.221}

[24,17]

<Gokhale_3.3>

nanu vijātīyād api kiñcid bhavad dṛṣṭaṃ tad yathā gomayādeḥ śālūkādiḥ । na vijātīyād utpattiḥ । tathāvidham eva hi kāraṇaṃ tādṛśām <ed_25><ms_16a5–16b6>ādinimittam iti na kāraṇabhedaḥ । prabandhavṛttau tu śarād bhāvaḥ । asti ca gomayetarajanmanoḥ svabhāvabhedo rūpābhede 'pi, na hy ākārasāmyam eva bhāvānāṃ tattve nibandhanam, abhinnākārāṇām api ke ṣāñcidanyato viśeṣāj jātibhedadarśanāt । anyathā hi vilakṣaṇāyā api sāmagryā avilakṣaṇasyotpattau na kāraṇabhedābhedābhyāṃ kāryabhedābhedāv ity ahetukau viśvasya bhedābhedau syātām । tathā hi na bhedād bheda ity abhedād api nābhedaḥ, tadvyatiriktaś ca na kaścid bhāvasvabhāva ity — ahetukatvād bhāvānāṃ nityaṃ sattvam asattvaṃ vā syāt, apekṣyābhāvāt । apekṣayā hi bhāvāḥ kādācitkā bhavanti vyavasthāvāṃś ca sādhyeṣu sādhananiyogo na syāt, kāraṇaśaktipratiniyame hi kiñcid eva kasyacit sādhanāyopādīyeta nāparam, tasyaiva tatra śakter anyasya cāśakteḥ, tayos tajjananetarasvabhāvatvena bhedāt । tajjananasvabhāvavilakṣaṇād api tasyotpattau na tajjananaśaktipratiniyama iti yat kiñcid yataḥ kutaścit syāt, tajjananaśaktisāmye tu tad eveti na kāryaṃ dṛṣṭaṃ kāraṇaṃ vyabhicarati ॥

<ed_26>

<ms_16b6–17a5>

{Survey_4.30}

[26,1]

<Gokhale_4>

<Gokhale_4.1>

upalabdhilakṣaṇaprāptasyānupalabdhir abhāvahetur abhāvavyavahārahetur vā ॥

{Survey_c}

{Survey_c.111}

[26,3]

atropalabdher upalabhamānadharmatve tajjñānam upalabdhiḥ । tasmād anyopalabdhir anupalabdhiḥ, vivakṣitopalabdher anyatvāt, abhakṣyāsparśanīyavat paryudāsavṛttyā । <Survey_c.112>upalabhyamānadharmatve viṣayasvabhāva upalabdhiḥ svaviṣayavijñānajananayogyatālakṣaṇaḥ, yogyatāyā bhāvarūpatvāt । tasmād anya upalambhajananayogya eva svabhāvo 'nupalabdhiḥ pūrvavat ।

{Survey_c.113}

[26,8]

yatra yasminn upalabhyamāne niyamena yadupalabdhir bhavati yogyatāyā aviśeṣāt, sa tatsaṃsṛṣṭaḥ, ekajñānasaṃsargāt । tayoḥ sator naikarūpaniyatā pratipattiḥ, asambhavāt । tasmād aviśiṣṭayogyatārūpayor ekajñānasaṃsargiṇoḥ parasparāpekṣam evānyatvam iheṣṭam । sa kevalas tadapekṣayā tasmād anyaḥ । tajjñānaṃ tatsvabhāvo vā jñātṛjñeyadharmalakṣaṇā 'nupalabdhiḥ । sā 'bhāvam abhāvavyavahāraṃ vā pratiyoginaḥ sādhayati ॥

<ed_27>

<ms_17a5–17b2>

{Survey_c.21}

[27,1]

<Gokhale_4.2>

katham anyabhāvas tadabhāvo yenānyabhāvarūpānupalabdhyā 'bhāvavyavahāraḥ sādhyate । uktam atra yathā paryudāsavṛttyā 'pekṣāto 'bhāvānupalabdhī, na pratiṣedhamātram ihānupalabdhiḥ, tasya sādhanāsiddher abhāvavyavahārāsiddhiprasaṅgāt । tasyāsaṃsṛṣṭarūpasya bhāvasiddhir evāparasyābhāvasiddhir ity anyabhāvo 'pi tadabhāva iti vyapadiśyate ॥

{Survey_c.22}

[27,6]

anyabhāvalakṣaṇo 'bhāvaḥ svayaṃ pramāṇena siddhas tadabhāvavyavahāraṃ sādhayet, tatsiddhisiddho vā tadabhāva iti na kaścid viśeṣo yenānupalabdhyā 'bhāvavyavahārasiddhivirodhaḥ syāt । <Gokhale_4.3>sa evānyabhāvas tadviṣayā copalabdhis tadabhāvasya kiṃ na sādhanam, kiṃ punar anyabhāvasiddhir eva tadabhāvasiddhir iti, apṛthaksiddheḥ sambandhābhāvāc ca ॥

<ed_28>

<ms_17b2–18a3>

{Survey_c.221}

[28,1]

anyabhāvas tāvan na sādhanam ॥

{Survey_c.2211}

[28,2]

yatsiddhau yasya na siddhiḥ, tat tasya liṅgaṃ bhavati dhūmāgnivat । anyabhāvasiddhyaiva tadabhāvaḥ sidhyati, tasya tadanyāsaṃsṛṣṭarūpasya kevalasya tattvavyavasthāpakād eva pramāṇād anyavyavacchedasiddheḥ ॥

{Survey_c.2212}

[28,5]

<Gokhale_4.4>

sambandhābhāvāc ca । tac ca tasya liṅgaṃ bhavati yena yasya kaścit sambandho yathā kṛtakatvānityatvayor ekārthasamavāyo dhūmasya vā svaliṅginy ekārthasamavāya ādhārādheyabhāvo vā janyajanakabhāvo vā । naivaṃ kaścid bhāvābhāvayoḥ sambandho yenāsya sādhanaṃ syāt ॥

{Survey_c.22121}

[28,9]

asti viṣayaviṣayibhāvaḥ śabdārthavat sambandha iti cet, na, śabdārthayos tatpratipādanābhiprāye sati prayogāt tena saha kāryakāraṇalakṣaṇo 'vinābhāvalakṣaṇo vā sambandhaḥ syāt । ayaṃ ca prakāro 'tra na sambhavati । kuto viṣayaviṣayibhāvaḥ । siddhe hi tayoḥ sādhyasādhanabhāve tanmukhena viṣayaviṣayibhāvaḥ syāt । sa evāsati sambandhe na sidhyati । tadasiddhau na viṣayaviṣayibhāvaḥ । anyathetaretarāśrayam idaṃ syāt ॥

{Survey_c.221211}

[28,16]

<Gokhale_4.5>

anyabhāvāc cābhāvasiddhāv asamudāyaś ca sādhyaḥ syāt । tathā ca — ghaṭābhāvas tadanyabhāvād iti ghaṭasya sarvatra sarvadā 'bhāvaḥ syāt । <ed_29><ms_18a3–18b4>na, pradeśādidharmiviśeṣaṇasyābhāvasya sādhanād iti cet । syād etat pradeśāder dharmiṇo viśeṣaṇabhūto 'bhāvaḥ sādhyate na kevalaḥ, tena nāsamudāyasādhanam । na ca liṅgaliṅginor asambandho 'nyabhāvasya pradeśādidharmisambandhād iti । na, pradeśāder eva tadanyabhāvatvāt । yatraiva hi pradeśādau yan nāstīty ucyate, sa eva tadasaṃsṛṣṭo 'nyabhāvaḥ । taddarśanād evāsya ghaṭo nāstīti bhavati । kathaṃ tasyaiva liṅgaliṅgibhāvaḥ ॥

{Survey_c.2212111}

[29,7]

<Gokhale_4.6>

na cātra sāmānyaviśeṣabhāvavikalpaḥ sambhavati, yena sāmānyaṃ hetuḥ syād viśeṣo dharmī, tadviśeṣapratipatter eva tadabhāvapratītes tasya cānyatrānanvayāt । pratijñārthaikadeśatvāc cāliṅgatvam । na ca yatra pradeśamātraṃ tatra ghaṭābhāvaḥ । tādṛśe kevale pradeśe 'bhāva eveti cet, nanu tasyaiva kaivalyam iti ghaṭaviraha ucyate । sa ceha liṅgabhūtapradeśapratipattāv eva siddhaḥ । kasyedānīṃ tal liṅgam । anvayānugamanaṃ ca nirarthakam । tasmād anyabhāvo na sādhanam abhāvasya ॥

{Survey_c.22122}

[29,14]

<Gokhale_4.7>

asti sambandho virodhaḥ, tato 'nyabhāvād abhāvasiddhir iti cet, kena kasya virodhaḥ । anyabhāvena pratiyoginaḥ । kiṃ nu vai pratiyogī pramātum iṣṭo yena virodhaḥ sambandho liṅgaliṅginoḥ । abhāvas tu pratiyogino 'nyabhāvena na virudhyate, sahāvasthānāt । tasmin prameye kathaṃ <ed_30><ms_18b4–19a5>virodho liṅgaliṅginor ity asambandha eva । atrāpy asamudāyasādhyatvaṃ tadavastham ॥

{Survey_c.22123}

[30,3]

<Gokhale_4.8>

nanv asati sambandhe tadabhāvānyabhāvayor anyabhāvagatyāpi tadabhāvagatir na syāt, na vai kutaścit sambandhād anyabhāvas tadabhāvasya gamaka iṣyate, api tv anyabhāva eva tadabhāvaḥ, yathoktaṃ prāk । tasyānanyasaṃsṛṣṭarūpasya kevalasyaikātmani vyavasthitasya tenātmanā pariccheda evāparasya vyavaccheda iti, tasya kaivalyam evāparavaikalyam iti, tadanyabhāva eva tadabhāvaḥ, tadanyapratipattir eva ca tadapratipattir ucyate । anyathā tatparicchedena tadanyāvyavacchede tatpariccheda eva na syāt, tadatadrūpayor avivekād iti । ya eṣa kasyacid darśanāt kvacit prāptiparihārārtho vyavahāraḥ, sa eva na syāt । na hy ayam analaṃ paśyann apy analam eva paśyati, yena salilārthī tatra na pravarteta ॥

{Survey_c.221231}

[30,13]

anupalambhena salilābhāvaṃ pratipadyata iti cet, ko 'yam anupalambho nāma । yadi salilopalambhābhāvaḥ, sa katham abhāvaḥ kasyacit pratipattiḥ pratipattihetur vā । tasyāpi kathaṃ pratipattiḥ । kasyacid api tasya tadanyasya vā 'pratipattāv api svāpamadamūrchāvyavadhānaparāṅmukhyāvasthādiṣu kiṃ nābhāvapratipattir iti vicāritaṃ pramāṇaviniścaye । tasmād ayam analaṃ <ed_31><ms_19a5–19b5>paśyann apy analo 'yaṃ na salilam ity anadhyavasyan na tiṣṭhen na pratiṣṭheteti dustaraṃ vyasanam āpannaḥ ॥

{Survey_c.221232}

[31,3]

<Gokhale_4.9>

tata evaikadarśanād anyābhāvapratītir iti cet, katham ekaṃ paśyann anyan nāstīti pratīyāt । tasyaiva kevalasya darśanād iti cet, idam evāsmābhir ucyamānaṃ kim atra bhavataḥ paruṣam ivābhāti । tasmāt tīrādarśineva śakuninā dūraṅgatvāpi punar āgantavyam ity alam apratiṣṭhānadikpratipattyā ॥

{Survey_c.221233}

[31,8]

<Gokhale_4.10>

yady ekaparicchedād eva anyasya vyavacchedasiddhiḥ, aviśeṣeṇānyasya sarvasya tatrābhāvasiddhiḥ syāt, na tulyayogyāvasthasyaiva । upalabdhilakṣaṇaprāptasyānupalabdhir abhāvavyavahārasādhanīti viśeṣaṇaṃ cāvācyam, anupalabdhilakṣaṇaprāptānām api tatra vyavacchedāt । <Gokhale_4.11>ekātmaparicchedāt tasya tadanyātmavyavacchedo bhavati, tadātmaniyatapratibhāsajñānāt, na hi tadātmā tadanyātmeti । avyavacchede 'nyātmanaḥ pravṛttinivṛttyor abhāva iti pūrvaḥ prasaṅgaḥ । taṃ ca deśakālasvabhāvāvasthāniyataṃ tadātmanopalabhamānā buddhis tathātvapracyutim asya vyavacchinatti । evaṃ hi sa tayā paricchinno bhavati, yady anyathābhāvo vyavacchinnas tathātvaṃ ca tasyaiva bhavati nānyasyety anyathābhūtāt tathābhūtaṃ vyavacchi<ed_32><ms_19b5–20a6>ndaty eva tatparicchinattīty ekapramāṇavṛttiḥ sarvabhāvān dvairāśye vyavasthāpayati, tasyānvayavyatirekabuddhihetutvenaiva sāphalyāt ॥

[32,3]

tadvyatiriktāśeṣavyavacchedavyāptisādhanād eva prakārāntarābhāvasiddhiḥ, tasya tadanyatayā 'vyāptau tena tadarthāvyavacchedāt punarbhāvāparicchedaprasaṅgāt । <Gokhale_4.12>tasmāt kvacit pramāṇaṃ pravṛttaṃ tat paricchinatti, tato 'nyad vyavacchinatti, tṛtīyaprakārābhāvaṃ ca sūcayatīty ekapramāṇavyāpāra eṣaḥ । tathā hi kvacit pramāṇaṃ pravṛttaṃ tad eva tadanyasmād vyavacchinatti, tasyaiva paricchedāt, tadanyad eva ca tasmāt tadanyasya tatrāparicchedāt । atas tad eva pramāṇaṃ prakārāntarābhāvaṃ sādhayati, tasmin dṛśyamāne 'dṛṣṭatadanyatvena sarvasya vyavasthāpanād atadanyasyaiva ca tattvena vyavasthāpanāt । etena kramākramādayo 'nyonyavyavacchedarūpā vyākhyātāḥ ॥

[32,13]

tad evam ekopalambhāt tasya tadanyātmano vyavacchedo bhavati, na taddeśakālayoḥ sarvānyabhāvavyavacchedaḥ । tasmād atadātmā ca syāt taddeśakālaś ca, rasarūpādivat । tasmāt kvacit kadācit kasyacid abhāvasiddhir yathoktād evānupalambhāt syāt ॥

{Survey_c.222}

[32,17]

<Gokhale_4.13>

anyabhāvaviṣayā punar upalabdhis tadabhāvasya sādhikeṣṭaiva na punar liṅgatvenaiva, tatrāpy abhāvasya pṛthak sādhyatve sambandhābhāvasya tulyatvāt । liṅgāvirbhāvakāla eva tadabhāvasiddheś ca । <Survey_c.2221>na hy anyabhāvaṃ <ed_33><ms_20b1–21a2>pratipadya punas tatpratipatter anvayavyatirekau prasādhya tadabhāvaṃ pratipadyate । kiṃ tarhi । tadanyaṃ pratipadyamāna eva tadabhāvaṃ pratyeti, taddarśanānantaram avyavadhānena - idam astīdaṃ nāstīti vyavasāyāt, dṛṣṭāntāsiddheś ca । tac ca tasya liṅgaṃ bhavati yasya yenānvayo 'sti । na hy evaṃ śakyaṃ darśayituṃ yatrānyabhāvopalabdhis tatra tadabhāva iti, tadekopalabdheḥ kvacid apy anyatrābhāvāt । sāmānyena pradarśane dṛṣṭānte 'pi pramāṇāntarābhāvāt saiva tadanyabhāvopalabdhiḥ sādhyadharmasya sādhiketi dṛṣṭāntānavasthāyām apratipattiḥ ॥

{Survey_c.23}

[33,9]

tasmān na kutaścil liṅgāt tadabhāvasiddhiḥ । so 'nyabhāvaḥ pratyakṣalakṣaṇenānupalambhena siddho 'bhāvavyavahāraṃ sādhayen mūḍhapratipattāv ity alaṃ prasaṅgena ॥

{Survey_4.31}

[33,12]

<Gokhale_4.14>

seyaṃ trividhānupalabdhiḥ - siddhe kāryakāraṇabhāve siddhābhāvasya kāraṇasyānupalabdhiḥ, vyāpyavyāpakabhāvasiddhau siddhābhāvasyaiva vyāpakasyānupalabdhiḥ, svabhāvānupalabdhiś ceti । tatra kāraṇavyāpakayor api svabhāvāsadvyavahārasiddhir anyabhāvasiddhir eva । sa tathāsiddhaḥ kāryavyāpyayor abhāvam abhāvavyavahāraṃ vā sādhayati । svabhāvānupalabdhau tu vyavahāra evānupalabdhyā liṅgabhūtayā sādhyate ॥

{Survey_4.311}

[33,18]

<Gokhale_4.15>

yadi tarhi kāraṇavyāpakau tadanyabhāvasiddhirūpayānupalabdhyā siddhāsadvyavahārāvabhāvam anyasya sādhayataḥ, sā ca tayor upalabdhilakṣaṇaprāptā<ed_34><ms_21a2–21b2>v evāsadvyavahārasya sādhiketi, kathaṃ tayoḥ parokṣe 'rthe prayogaḥ । naiva prayogaḥ pramāṇatayā liṅgāniścayāt । kevalaṃ siddhasambandhayoḥ kāraṇavyāpakayor yady abhāvaḥ parasyāpy avaśyam abhāvaniścaya iti darśanārtham ete prayujyete ॥

{Survey_4.4}

[34,5]

ity eṣa eva pakṣadharmo 'nvayavyatirekavān iti tadaṃśena vyāptas trilakṣaṇa eva trividha eva hetur gamakaḥ, svasādhyadharmāvyabhicārāt ॥

{Survey_d}

[34,5*]

<Gokhale_5>

<Gokhale_5.1>

ṣaḍlakṣaṇo hetur ity apare - trīṇi caitāni, abādhitaviṣayatvaṃ vivakṣitaikasaṅkhyatvaṃ jñātatvaṃ ceti ॥

[34,7]

<Gokhale_5.A abādhitaviṣayatvam>

tatrābādhitaviṣayatvaṃ tāvan na pṛthag lakṣaṇam, bādhāvinābhāvayor virodhāt । avinābhāvo hi hetoḥ sādhyadharme saty eva bhāvaḥ । kathaṃ ca sa tallakṣaṇo dharmiṇi hetuḥ syān na cātra sādhyadharmo bhavet । pratyakṣānumāne hi sādhyadharmaṃ bādhane pravṛtte taṃ tato dharmiṇo nivartayatas tasmin saty eva bhavan hetus taṃ tatra dharmiṇi pravartayatīti paraṃ bata bhāvānām asvāsthyaṃ vartate ॥

{Survey_d.111}

[34,13]

anyatra sādhyadharmeṇāvinābhāvī hetur na sādhyadharmiṇy eveti cet, tat kim ayaṃ tapasvī ṣaṇḍham udvāhya putraṃ mṛgyate । yasya dharmiṇi sādhyadharme 'saty api bhāvas tam upadarśya kathaṃ dharmī sādhyadharmavān ity ucyate । <ed_35><ms_21b2–22a4><Gokhale_5.2>ata evābādhām uktām iti cet, syād etad yata eva hetur anyathāpi bhavet, ata eva pramāṇābhyām abādhitataddharmā dharmīty ucyata iti । tat kim idānīṃ hetoḥ sāmarthyam abādhayaiva sādhyasiddheḥ, sādhyābhāvo hi bādhakapramāṇavṛttiniyata ity abādhāyāṃ sādhyasiddhir iti vyartho hetuḥ । bādhāyām api sādhanasāmarthyābhāvāt । aniyame na ca bādhakaṃ pramāṇaṃ syāt sādhyābhāvasya ca sambhava iti nābādhāyāḥ sāmarthyam ॥

{Survey_d.112}

[35,7]

<Gokhale_5.3>

na ca bādhā'bhāvo 'bādhā । kiṃ tarhi bādhānupalabdhiḥ । sā puruṣasya kvacid bādhāsambhave 'pi syād iti sa hetuprayogaviṣayaḥ । kiṃ nu vai hetur bādhopalabdher bibheti na bādhāyāḥ, yena bādhām anādṛtyānupalabdhau prayoga iṣṭaḥ । sa tarhi hetuḥ paramārthato bādhāyā bhāvam abhāvaṃ vā 'napekṣya bādhā'nupalabdhau prayoktavyaḥ । sa kimarthaṃ prayujyate । sādhyasiddhyartham । sa kiṃ kvacid bādhāyām api satyāṃ sādhyaṃ sādhayed yenāsyā nābhāvanirṇayaṃ prati yatnaḥ kriyate hetuś ca prayujyate । tathāpi nābādhitaviṣayatvaṃ hetulakṣaṇam, bādhāyām apy asya sāmarthyāt । tathā ca yathānupalambhe bādhāyā bhāvasambhave 'py abhyupagamya prayogaḥ saṃśayitasyānabhyupagame pravṛttyayogāt, tathā bādhopalabdhāv api prayogaḥ, abhyupagame sati viśeṣābhāvāt ॥

{Survey_d.1121}

[35,18]

<Gokhale_5.4>

na bādhāyāṃ samartha iti cet, yady evaṃ nānirṇītabādhā'sambhavaḥ prayogam arhati - mā bhūt prayuktasyāpy asāmarthyam iti ॥

<ed_36>

<ms_22a4–22b5>

{Survey_d.1122}

[36,1]

bādhā'nupalambhe sāmarthyam iti cet, kim upalambho bādhāṃ vyāpnoti, yena tannivṛttau bādhānivṛttir yato hetor bādhāsambhavakṛtam asāmarthyaṃ na syāt । tathāpi vyartho hetur bādhā'nupalambhād eva sādhyasiddheḥ, anupalambhe bādhā'sambhavāt । upalambhanivṛttāv api bādhā'nivṛttau tadavasthaṃ hetor asāmarthyam ity aprayogaḥ । tasmāt svasādhyabhāvābhāvābhyām anyathāpi bhavan dharmiṇi hetur na kiñcid bhāvayati na vibhāvayatīti na tadupakṣepaḥ samarthaḥ । tan na bādhā'vinābhāvayoḥ sahabhāvaḥ । tena nābādhā rūpāntaram ॥

{Survey_d.12}

[36,9]

<Gokhale_5.5>

tan nāma tasmād viśeṣaṇāntaraṃ syāl lakṣaṇāntaratvena vopādānam arhati, yadbhāve 'pi yasyānyathābhāvaḥ, tadyathā pakṣadharmatvaṃ sapakṣe ca bhāva iti । na caitadabādhāyā avinābhāve sati sambhavatīti na hetuviruddhayoḥ sādhyaviparyayāvinābhāvinor viṣaye bādhā sambhava iti na tadabhāvaḥ pṛthag anayor lakṣaṇatvena vācyaḥ । tasmān na hetuprayoge sati pratijñādoṣāṇāṃ sambhavaḥ । nāpi kevalāyāḥ pratijñāyāḥ prayogo 'stīti na pratijñādoṣā vācyāḥ ॥

{Survey_d.21}

[35,16]

<Gokhale_5.B vivakṣitaikasaṅkhyatvam>

<Gokhale_5.6>

etenaikasaṅkhyāvivakṣāpi pratyuktā । katham eko hi svasādhyabhāva eva bhāvāt tenāvyabhicārī । tatraiva tadanyo 'pi tadbādhakasya bhāva eva bhāvād viruddhas teneti bādhayā samānam ॥

{Survey_d.22}

[36,19]

<Gokhale_5.7>

api ca yo vastuto 'sambhavatpratihetuḥ, sa kiṃ samyagjñānaviparyayahetur iṣṭaḥ, āhosvid apradarśitapratihetuḥ । kiṃ cātaḥ ॥

<ed_37>

<ms_22b5–23b2>

{Survey_d.221}

[37,1]

<Gokhale_5.B.i samyagjñānaviparyayahetoḥ vikalpaḥ>

yady asambhavatpratihetuḥ, alakṣaṇam etad aśakyaniścayatvāt । hetvabhāvo vā । na hy aniścitātmanaḥ pratipādakadharmasya tallakṣaṇatvaṃ saṃdigdhapakṣadharmatvavat, nāpi saṃdigdhalakṣaṇo hetur iti, na kaścid dhetuḥ syāt । tulyalakṣaṇe hi dṛṣṭaḥ pratiyogisambhavo 'dṛṣṭapratiyogiṣv api śaṅkām utpādayati, viśeṣābhāvāt । sati vā viśeṣe sa eva hetulakṣaṇam । tato hi hetur ekāntena nirastapratipakṣaḥ svasādhyaṃ niścāyayatīty atallakṣaṇo na hetuḥ syāt । tathā caikasaṅkhyāvivakṣā vyarthā । ato viruddhāvyabhicārilakṣaṇaṃ hīyeta - svalakṣaṇayuktayor hetvor ekatra virodhenopanipāte viruddhāvyabhicārīti । <Gokhale_5.8>na ca tasya viśeṣasya rūpaṃ nirdiśyate, yat pratītya pratiyogisambhavāsambhavāv utpaśyāmaḥ । tasmān nāsty eva viśeṣa iti sarvatra śaṅkayā bhavitavyam । dṛṣṭapratihetor api hetoḥ prāg itareṇa na kaścid viśeṣo lakṣyate । na ca sambhavatpratihetūnām api sarvadā tadupalabdhiḥ, atiśayavatī tu prajñotprekṣaṇī dṛṣṭā । tenāniścayaḥ sambhavāsambhavayor ity aniścitalakṣaṇatvān na kaścid dhetuḥ syāt ॥

{Survey_d.2221}

[37,15]

<Gokhale_5.B.ii apradarśitapratihetoḥ vikalpaḥ>

<Gokhale_5.9>

athāpradarśitapratihetur hetuḥ, yathāha - yadā tarhi śabdatvaṃ nityam abhyupaiti, tadāyaṃ hetur eva syāt, yady atrānityatvahetuṃ kṛtakatvādikam api kaścin na nirdeśayed iti । idam idānīṃ kaṣṭataraṃ vyasanam āpatitam aprakāśyam asaṃvaraṇīyaṃ ca kathaṃ nirvoḍhuṃ śakyeta । sa tāvad ayaṃ hetur vastūni svasādhyatattvaprakṛtīni kṛtvā tatpramāṇakān puruṣān abhyudayaniḥśreyasābhyāṃ <ed_38><ms_23b2–24a4>saṃyojya punaḥ pratibhāvatā puruṣeṇa hetvantaranidarśanotkīlitasādhanasāmarthyas tāni vastūni tāṃś ca puruṣāṃs tadbhāvasampadaḥ pracyāvya bhraṣṭarājya iva rājā tapovanaṃ gacchatīti kim atra brūmaḥ ॥

{Survey_d.2222}

[38,4]

<Gokhale_5.10>

puruṣapratibhākṛte ca sādhanatve kim idānīṃ vastutaḥ sādhanam asādhanaṃ vā । sa ca hetuḥ svabhāvatas taddharmabhāvī katham anyathā kriyate, vastūnāṃ svabhāvānyathābhāvasya viruddhobhayasvabhāvasya cābhāvāt, ataddharmabhāvī ca katham anyadāpi sādhanaṃ kasyacit ॥

{Survey_d.23}

[38,8]

tasmāt svabhāvataḥ svasādhyāvinābhāvinor vihitalakṣaṇayoḥ kāryasvabhāvayos tallakṣaṇasya pratihetor abhāvād alakṣaṇam ekasaṅkhyāvivakṣā, vyavacchedyābhāvāt ॥

{Survey_d.3}

{Survey_d.31}

[38,11]

<Gokhale_5.C jñātatvam>

<Gokhale_5.11>

jñānaṃ punar aliṅgadharmaḥ । kathaṃ liṅgasya lakṣaṇaṃ syāt । kiṃrūpāl liṅgād arthaḥ pratipattavya iti cintāyāṃ pratipattur avisaṃvādakasya rūpam ucyate, yaddarśanād ayaṃ sādhanāsādhane pravivecya tasyeṣṭārthasannidhānapratyayāt pravartate । tatra yad asyātmarūpaṃ tal lakṣaṇaṃ na pararūpaṃ pratipattijanmany upayogamātrāt, tallakṣaṇatve 'tiprasaṅgāt । evaṃ hi prameyapuruṣādīnām api tallakṣaṇatvaṃ syāt, na hi teṣv apy asatsu liṅgini jñānam iti ॥

{Survey_d.311}

[38,18]

<Gokhale_5.12>

niścitagrahaṇaṃ tarhi na kartavyam । na na kartavyam, tasyānyārthatvāt ।

<ed_39>

<ms_24a4–24b6>

{Survey_d.3111}

[39,1]

sapakṣavipakṣayor darśanādarśanābhyāṃ gamakaṃ hetum icchatāṃ naivaṃ samartho hetur bhavati, darśanādarśanayoḥ sator apy agamakatvāt । tena bhāvābhāvābhyāṃ gamaka iti jñāpanārthaṃ niścitagrahaṇam । tena na pararūpaṃ lakṣaṇam, liṅgarūpaviśeṣasya tenānabhidhānāt । tau hi bhāvābhāvau tadbhāvasādhanapramāṇavṛttyā boddhavyau, upāyāntarasyāsambhavāt । <Gokhale_5.13>tena tayoḥ pradarśanāya niścitaśabdaḥ prayukto lakṣaṇe, yady api bhāvābhāvavacanamātreṇāpi tatsādhanapramāṇavṛttir ākṣipyate । anyathā tayor eva sattā'prasiddheḥ, jñānasattānibandhanatvāj jñeyasattāvyavasthāyāḥ - sarvatra sattāvyavasthaiva pramāṇaṃ tatsādhanam anvākarṣatīti । parārthatvāc ca śāstrapraṇayanasya — trirūpaṃ liṅgaṃ vaḥ saṃvādakam arthasyeti । tad rūpaṃ ye na vidanti na teṣāṃ tataḥ pravṛttir iti paropalakṣaṇatvād eva jñānaṃ siddham iti, tathāpi tāv eva bhāvābhāvau kecid darśanādarśanamātreṇa vyavasthāpayantīti tanniṣedhārtho niścitaśabdaḥ, sator api bhāvābhāvayor anvayavyatirekayoḥ sattāsaṃśayāt । yataḥ pramāṇād anayor niścayaḥ, tadadhīnāsattāprasiddhir iti jñāpanāya niścitavacanaṃ kṛtam asmābhiḥ ॥

<ed_40>

<ms_24b6–25a6>

{Survey_d.32}

[40,1]

yato 'pi bhāvābhāvavacanamātreṇa tatsādhanapramāṇākṣepasiddhiḥ pṛthag ato na jñānaṃ lakṣaṇam, tenaiva gatatvāt, upanayārthavat pakṣadharmatvāt ॥

{Survey_d.321}

[40,4]

<Gokhale_5.14>

anvayavyatirekayor api tarhi na pṛthaktvam, ekasya prayogād ubhayagater iti cet, na, hetoḥ sapakṣavipakṣayor bhāvābhāvayor aparasparāpekṣatvāt । ekaṃ vākyam ubhayaṃ gamayatīty ucyate, naiko 'rtho dvitīyasya । nanu tatraiva bhāvas tadabhāve 'vaśyam abhāvaś ca parasparam ākṣipataḥ । vacanam etad ubhayaṃ sāmarthyād ākṣipati, ekasyāpi niyamakhyāpakasya dvitīyākṣepanāntarīyakatvāt । na punaḥ kevalau bhāvābhāvau parasparam ākṣipataḥ, niyamavantau ca na kevalau, niyamasyobhayarūpatvāt । <Gokhale_5.15>tasmāt tatraiva bhāva iti na bhāva evocyate, netareṇāpy abhāva eva, yena bhāvo 'bhāvo vā dvitīyam ākṣipet । naivaṃ jñānam, paropalakṣaṇāt trailakṣaṇyād avyatirekād iti na lakṣaṇāntaram ॥

<ed_41>

<ms_25a6–25b1>

{Survey_(d)}

[41,1]

tasmān na hetuḥ ṣaḍlakṣaṇa iti ॥

<॥ hetubindur nāma prakaraṇam ācāryadharmakīrtikṛtaṃ samāptam । kṛtir ācāryasyāśeṣavidaḥ śrīdharmakīrteḥ ॥>