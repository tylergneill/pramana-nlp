[1.1_1.6]	samyak jñāna pūrvikā sarva puruṣa artha siddhiḥ iti tat vyutpādyate dvividham samyak jñānam pratyakṣam anumānam ca iti tatra pratyakṣam kalpanā apoḍham abhra antam abhilāpa saṃsarga yogya pratibhāsa pratītiḥ kalpanā tayā rahitam timira āśu bhramaṇa nauyāna sambhrama ādi anāhita vibhramam jñānam pratyakṣam 
[1.7_1.21]	tat caturvidham indriya jñānam sva viṣaya anantara viṣaya sahakāriṇā indriya jñānena samanantara pratyayena janitam tat manaḥ vijñānam sarva citta caittānām ātma saṃvedanam bhūta artha bhāvanā prakarṣa paryanta jam yogi jñānam ca iti tasya viṣayaḥ sva lakṣaṇam yasya arthasya sannidhāna āsannidhānābhyām jñāna pratibhāsa bhedaḥ tad sva lakṣaṇam tat eva paramārtha sat artha kriyā sāmarthya lakṣaṇa tvāt vastunaḥ anyat sāmānya lakṣaṇam saḥ anumānasya viṣayaḥ tat eva ca pratyakṣam jñānam pramāṇa phalam artha pratīti rūpa tvāt artha sārūpyam asya pramāṇam tad vaśāt artha pratīti siddheḥ iti 
[2.1_2.7]	anumānam dvidhā sva artham para artham ca tatra sva artham tri rūpāt liṅgāt yat anumeye jñānam tat anumānam pramāṇa lakṣaṇa vyavasthātrā api pūrvavat trairūpyam punar liṅgasya anumeye sattvam eva sa pakṣaḥ eva sattvam asapakṣe ca asattvam eva niścitam anumeyaḥ atra jijñāsita viśeṣaḥ dharmī sādhya dharma sāmānyena samānaḥ arthaḥ sa pakṣaḥ 
[2.8_2.13]	na sa pakṣaḥ asapakṣaḥ tatas anyaḥ tad viruddhaḥ tad abhāvaḥ ca iti trirūpāṇi ca trīṇi eva liṅgāni anupalabdhiḥ svabhāvaḥ kāryam ca iti tatra anupalabdhiḥ yathā na pradeśa viśeṣe kvacid ghaṭaḥ upalabdhi lakṣaṇa prāptasya anupalabdheḥ iti upalabdhi lakṣaṇa prāptiḥ upalambha pratyaya antarasākalyam svabhāva viśeṣaḥ ca 
[2.14_2.19]	yaḥ svabhāvaḥ satsu anyeṣu upalambha pratyayeṣu san pratyakṣaḥ eva bhavati sa svabhāva viśeṣaḥ svabhāvaḥ sva sattā mātra prabhāvini sādhya dharme hetuḥ yathā vṛkṣaḥ ayam śiṃśapā tvāt iti kāryam yathā vahniḥ atra dhūmāt iti atra dvau vastu sādhanau ekaḥ pratiṣedha hetuḥ svabhāva pratibandhe hi sati arthaḥ artham gamayet 
[2.20_2.25]	tad apratibaddhasya tat avyabhicāra niyama abhāvāt sa ca pratibandhaḥ sādhye arthe liṅgasya vastutas tādātmyāt tad utpatteḥ ca atad svabhāvasya ātad utpatteḥ ca tatra apratibaddha svabhāva tvāt te ca tādātmya tad utpattī svabhāva kāryayoḥ eva iti tābhyām eva vastu siddhiḥ pratiṣedha siddhiḥ api yathā uktāyāḥ eva anupalabdheḥ 
[2.26_2.30]	sati vastuni tasyāḥ asambhavāt anyathā ca anupalabdhi lakṣaṇa prāpteṣu deśa kāla svabhāva viprakṛṣṭeṣu artheṣu ātma pratyakṣa nivṛtteḥ abhāva niścaya abhāvāt amūḍha smṛti saṃskārasya atītasya vartamānasya ca pratipattṛ pratyakṣasya nivṛttiḥ abhāva vyavahāra prasādhanī tasyāḥ eva abhāva niścayāt sā ca prayoga bhedāt ekādaśa prakārā 
[2.31_2.34]	svabhāva anupalabdhiḥ yathā na atra dhūmaḥ upalabdhi lakṣaṇa prāptasya anupalabdheḥ iti kārya anupalabdhiḥ yathā na atra apratibaddha sāmarthyāni dhūma kāraṇāni santi dhūma abhāvāt iti vyāpaka anupalabdhiḥ yathā na atra śiṃśapā vṛkṣa abhāvāt iti svabhāva viruddha upalabdhiḥ yathā na atra śīta sparśaḥ vahneḥ iti 
[2.35_2.38]	viruddha kārya upalabdhiḥ yathā na atra śīta sparśaḥ dhūmāt iti viruddha vyāpta upalabdhiḥ yathā na dhruva bhāvī bhūtasya api bhāvasya vināśaḥ hetu antara apekṣaṇāt iti kārya viruddha upalabdhiḥ yathā na iha apratibaddha sāmarthyāni śīta kāraṇāni santi vahneḥ iti vyāpaka viruddha upalabdhiḥ yathā na atra tuṣāra sparśaḥ vahneḥ iti 
[2.39_2.42]	kāraṇa anupalabdhiḥ yathā na atra dhūmaḥ vahni abhāvāt iti kāraṇa viruddha upalabdhiḥ yathā na asya romaharṣa ādi viśeṣāḥ sannihita dahana viśeṣa tvāt iti kāraṇa viruddha kārya upalabdhiḥ yathā na roma harṣa ādi viśeṣa yukta puruṣavān ayam pradeśaḥ dhūmāt iti ime sarve kārya anupalabdhi ādayaḥ daśa anupalabdhi prayogāḥ svabhāva anupalabdhau saṃgraham upayānti 
[2.43_2.48]	pāramparyeṇa artha antara vidhi pratiṣedhābhyām prayoga bhede api prayoga darśana abhyāsāt svayam api evam vyavaccheda pratītiḥ bhavati sva arthe api anumāne asyāḥ prayoga nirdeśaḥ sarvatra ca asyām abhāva vyavahāra sādhanyām anupalabdhau yeṣām svabhāva viruddha ādīnām upalabdhyā kāraṇa ādīnām anupalabdhyā ca pratiṣedhaḥ uktaḥ teṣām upalabdhi lakṣaṇa prāptānām eva upalabdhiḥ ca veditavyā anyeṣām virodha kārya kāraṇa bhāva asiddheḥ viprakṛṣṭa viṣayā punar anupalabdhiḥ pratyakṣa anumāna nivṛtti lakṣaṇā saṃśaya hetuḥ pramāṇa nivṛttau api artha abhāva asiddheḥ iti 
[3.1_3.8]	trirūpa liṅga ākhyānam para artham anumānam kāraṇe kārya upacārāt tat dvividham prayoga bhedāt sādharmya vat vaidharmya vat ca nānāyoḥ arthataḥ kaścid bhedaḥ anyatra prayoga bhedāt tatra sādharmya vat prayogaḥ yat upalabdhi lakṣaṇa prāptam san na upalabhyate saḥ asat vyavahāra viṣayaḥ siddhaḥ yathā anyaḥ dṛṣṭaḥ kaścid śaśaviṣāṇa ādiḥ na upalabhyate ca kvacid pradeśa viśeṣe upalabdhi lakṣaṇa prāptaḥ ghaṭaḥ iti anupalabdhi prayogaḥ 
[3.9_3.12]	tathā svabhāva hetoḥ prayogaḥ yat sat tat sarvam anityam yathā ghaṭa ādiḥ iti śuddhasya svabhāva hetoḥ prayogaḥ yat utpattimat tat anityam iti svabhāva bhūta dharma bhedena svabhāvasya prayogaḥ yat kṛtakam tat anityam iti upādhi bhedena apekṣita para vyāpāraḥ hi bhāvaḥ svabhāva niṣpattau kṛtakaḥ iti 
[3.13_3.18]	evam prayatna antarīyaka pratyaya bheda bhedi tva ādayaḥ api draṣṭavyāḥ san utpattimān kṛtakaḥ vā śabdaḥ iti pakṣa dharma upadarśanam sarve ete sādhana dharmāḥ yathāsvam pramāṇaiḥ siddha sādhana dharma mātra anubandhe eva sādhya dharme avagantavyāḥ tasya eva tad svabhāva tvāt svabhāvasya ca hetu tvāt vastutas tayoḥ tādātmyam 
[3.19_3.23]	tad niṣpattau aniṣpannasya tad svabhāva tva abhāvāt vyabhicāra sambhavāt ca kārya hetoḥ prayogaḥ yatra dhūmaḥ tatra agniḥ yathā mahānasa ādau asti ca iha dhūmaḥ iti iha api siddhe eva kārya kāraṇa bhāve kāraṇe sādhye kārya hetuḥ vaktavyaḥ vaidharmyavataḥ prayogaḥ yat sat upalabdhi lakṣaṇa prāptam tat upalabhyate eva yathā nīla ādi viśeṣaḥ na ca evam iha upalabdhi lakṣaṇa prāptasya sataḥ upalabdhiḥ ghaṭasya iti anupalabdhi prayogaḥ 
[3.24_3.31]	asati anitya tve na asti sattvam utpattimat tvam kṛtaka tvam vā san ca śabdaḥ utpattimān kṛtakaḥ vā iti svabhāva hetoḥ prayogaḥ asati agnau na bhavati eva dhūmaḥ atra ca asti dhūmaḥ iti kārya hetoḥ prayogaḥ sādharmyeṇa api hi prayoge arthāt vaidharmya gatiḥ iti asati tasmin sādhyena hetoḥ anvaya abhāvāt tathā vaidharmyeṇa api anvaya gatiḥ asati tasmin sādhya abhāve hetu abhāvasya asiddheḥ na hi svabhāva pratibandhe asati ekasya nivṛttau aparasya niyamena nivṛttiḥ sa ca dvi prakāraḥ sarvasya tādātmya lakṣaṇaḥ tad utpatti lakṣaṇaḥ ca iti uktam 
[3.32]	tena hi nivṛttim kathayatā pratibandhaḥ darśanīyaḥ tasmāt nivṛtti vacanam ākṣipta pratibandha upadarśanam eva bhavati yat ca pratibandha upadarśanam tat eva anvaya vacanam iti ekena api vākyena anvaya mukhena vyatireka mukhena vā prayuktena sa pakṣāsa pakṣayoḥ liṅgasya sat asat tva khyāpanam kṛtam bhavati iti na avaśyam vākya dvaya prayogaḥ 
[3.33_3.35]	anupalabdhau api yat sat upalabdhi lakṣaṇa prāptam tat upalabhyate eva iti ukte anupalabhyamānam tādṛśam asat iti pratīteḥ anvaya siddhiḥ dvayoḥ api anayoḥ prayogayoḥ na avaśyam pakṣa nirdeśaḥ yasmāt sādharmya vat prayoge api yat upalabdhi lakṣaṇa prāptam san na upalabhyate saḥ asat vyavahāra viṣayaḥ na upalabhyate ca atra upalabdhi lakṣaṇa prāptaḥ ghaṭaḥ iti ukte sāmarthyāt eva na iha ghaṭaḥ iti bhavati 
[3.36_3.39]	tathā vaidharmya vat prayoge api yaḥ sat vyavahāra viṣayaḥ upalabdhi lakṣaṇa prāptaḥ saḥ upalabhyate eva na tathā atra tādṛśaḥ ghaṭaḥ upalabhyate iti ukte sāmarthyāt eva na iha sat vyavahāra viṣayaḥ iti bhavati kīdṛśaḥ punar pakṣaḥ iti nirdeśyaḥ sva rūpeṇa eva svayam iṣṭaḥ anirākṛtaḥ pakṣaḥ iti sva rūpeṇa iti sādhya tvena iṣṭaḥ 
[3.40_3.44]	sva rūpeṇa eva iti sādhya tvena eva iṣṭaḥ na sādhana tvena api yathā śabdasya anitya tve sādhye cākṣuṣa tvam hetuḥ śabde asiddha tvāt sādhyam bhavati iti na punar tat iha sādhya tvena eva iṣṭam sādhana tvena api abhidhānāt svayam iti vādinā yaḥ tadā sādhanam āha etena yadi api kvacid śāstre sthitaḥ sādhanam āha tad śāstra kāreṇa tasmin dharmiṇi aneka dharma abhyupagame api yaḥ tadā tena vādinā dharmaḥ svayam sādhayitum iṣṭaḥ saḥ eva sādhyaḥ na itaraḥ iti uktam bhavati 
[3.45_3.47]	iṣṭaḥ iti yatra arthe vivādena sādhanam upanyastam tasya siddhim icchatā saḥ anuktaḥ api vacanena sādhyaḥ bhavati tad adhikaraṇa tvāt vivādasya yathā para arthāḥ cakṣuḥ ādayaḥ saṅghāta tvāt śayana āsana ādi aṅga vat iti atra ātma arthāḥ iti anuktau api ātma artha tā eva sādhyā tena na ukta mātram eva sādhyam iti uktam bhavati 
[3.48_3.52]	anirākṛtaḥ iti etad lakṣaṇa yoge api yaḥ sādhayitum iṣṭaḥ api arthaḥ pratyakṣa anumāna pratīti sva vacanaiḥ nirākriyate na sa pakṣaḥ iti pradarśana artham tatra pratyakṣa nirākṛtaḥ yathā aśrāvaṇaḥ śabdaḥ iti anumāna nirākṛtaḥ yathā nityaḥ śabdaḥ iti pratīti nirākṛtaḥ yathā acandraḥ śaśī iti sva vacana nirākṛtaḥ yathā na anumānam pramāṇam iti 
[3.53_3.55]	iti catvāraḥ pakṣa ābhāsāḥ nirākṛtāḥ bhavanti evam siddhasya asiddhasya api sādhana tvena abhimatasya svayam vādinā tadā sādhayitum aniṣṭasya ukta mātrasya nirākṛtasya ca viparyayeṇa sādhyaḥ iti tena eva sva rūpeṇa abhimataḥ vādinaḥ iṣṭaḥ anirākṛtaḥ pakṣaḥ iti pakṣa lakṣaṇam anavadyam darśitam bhavati trirūpa liṅga ākhyānam para artha anumānam iti uktam tatra trayāṇām rūpāṇām ekasya api rūpasya anuktau sādhana ābhāsaḥ 
[3.56_3.59]	uktau api asiddhau sandehe vā pratipādya pratipādakayoḥ ekasya rūpasya dharmi sambandhasya asiddhau sandehe vā asiddhaḥ hetvābhāsaḥ yathā anityaḥ śabdaḥ iti sādhye cākṣuṣa tvam ubhaya asiddham cetanāḥ taravaḥ iti sādhye sarva tvac apaharaṇe maraṇam prativādya siddham vijñāna indriya āyuḥ nirodha lakṣaṇasya maraṇa sya anena abhyupagamāt tasya ca taruṣu asambhavāt 
[3.60_3.64]	acetanāḥ sukha ādayaḥ iti sādhye utpattimat tvam anitya tvam vā sāṃkhyasya svayam vādinaḥ asiddham tathā svayam tad āśrayaṇasya vā sandehe asiddhiḥ yathā bāṣpa ādi bhāvena sandihyamānaḥ bhūta saṅghātaḥ agni siddhau upadiśyamānaḥ sandigdha asiddhaḥ yathā iha nikuñje mayūraḥ kekāyitāt iti tad āpāta deśa bhrame 
[3.65_3.68]	dharmya siddhau api asiddhaḥ yathā sarva gataḥ ātmā iti sādhye sarvatra upalabhyamāna guṇa tvam tathā ekasya rūpasya āsapakṣe asattvasya asiddhau anaikāntikaḥ hetvābhāsaḥ yathā śabdasya anitya tva ādike dharme sādhye prameya tva ādikaḥ dharmaḥ sa pakṣa vipakṣayoḥ sarvatra eka deśe vā vartamānaḥ tathā asya eva rūpasya sandehe api anaikāntikaḥ eva 
[3.69_3.71]	yathā sarva jñaḥ kaścid vivakṣitaḥ puruṣaḥ rāga ādimān vā iti sādhye vaktṛ tva ādikaḥ dharmaḥ sandigdha vipakṣa vyāvṛttikaḥ sarvajñaḥ vaktā na upalabhyate iti evamprakārasya anupalambhasya adṛśya ātma viṣaya tvena sandeha hetu tvāt tatas asarvajña viparyayāt vaktṛ tva ādeḥ vyāvṛttiḥ sandigdhā vaktṛ tva sarvajña tvayoḥ virodha abhāvāt ca yaḥ sarvajñaḥ sa vaktā na bhavati iti adarśane api vyatirekaḥ na sidhyati sandehāt 
[3.72_3.78]	dvividhaḥ hi padārthānām virodhaḥ avikala kāraṇasya bhavataḥ anya bhāve abhāvāt virodha gatiḥ śīta uṣṇa sparśa vat paraspara parihāra sthita lakṣaṇa tayā vā bhāva abhāva vat sa ca dvividhaḥ api virodhaḥ vaktṛ tva sarvajña tvayoḥ na sambhavati na ca aviruddha vidheḥ anupalabdhau api abhāva gatiḥ rāga ādīnām vacana ādeḥ ca kārya kāraṇa bhāva asiddheḥ 
[3.79_3.84]	artha antarasya ca akāraṇasya nivṛttau na vacana ādeḥ nivṛttiḥ iti sandigdha vyatirekaḥ anaikāntikaḥ vacana ādiḥ dvayoḥ rūpayoḥ viparyaya siddhau viruddhaḥ kayoḥ dvayoḥ sa pakṣe sattvasya asapakṣe ca asattvasya yathā kṛtaka tvam prayatna ānantarīyaka tvam ca nitya tve sādhye viruddhaḥ hetvābhāsaḥ anayoḥ sa pakṣe asattvam asapakṣe ca sattvam iti viparyaya siddhiḥ 
[3.85_3.91]	etau ca sādhya viparyaya sādhanāt viruddhau nanu ca tṛtīyaḥ api iṣṭa vighāta kṛt viruddhaḥ yathā para arthāḥ cakṣuḥ ādayaḥ saṅghāta tvāt śayana āsana ādi aṅga vat iti tad iṣṭa asaṃhata pārārthya viparyaya sādhanāt viruddhaḥ saḥ iha kasmāt na uktaḥ anayoḥ eva antar bhāvāt na hi ayam ābhyām sādhya viparyaya sādhana tvena bhidyate 
[3.92_3.96]	na hi iṣṭa uktayoḥ sādhya tvena kaścid viśeṣaḥ iti dvayoḥ rūpayoḥ ekasya asiddhau aparasya ca sandehe anaikāntikaḥ yathā vīta rāgaḥ kaścid sarvajñaḥ vā vaktṛ tvāt iti vyatirekaḥ atra asiddhaḥ sandigdhaḥ anvayaḥ sarvajña vīta rāgayoḥ viprakarṣāt vacana ādeḥ tatra sattvam asattvam vā sandigdham anayoḥ eva dvayoḥ rūpayoḥ sandehe anaikāntikaḥ 
[3.97_3.102]	yathā sa ātmakam jīvat śarīram prāṇa ādimattvāt iti na hi sa ātmaka nirātmakābhyām anyaḥ rāśiḥ asti yatra ayam prāṇa ādiḥ varteta ātmanaḥ vṛtti vyavacchedābhyām sarva saṃgrahāt na api anayoḥ ekatra vṛtti niścayaḥ sa ātmaka tvena anātmaka tvena vā prasiddhe prāṇa ādeḥ asiddheḥ tasmāt jīvat śarīra sambandhī prāṇa ādiḥ sa ātmakāt anātmakāt ca sarvasmāt vyāvṛtta tvena asiddheḥ tābhyām na vyatiricyate 
[3.103_3.108]	na tatra anveti eka ātmani api asiddheḥ na api sa ātmakāt anātmakāt ca tasya anvaya vyatirekayoḥ abhāva niścayaḥ eka abhāva niścayasya apara bhāva niścayana āntarīyaka tvāt anvaya vyatirekayoḥ anyonya vyavaccheda rūpa tvāt tatas eva anvaya vyatirekayoḥ sandehāt anaikāntikaḥ sādhya itarayoḥ atas niścaya abhāvāt 
[3.109_3.112]	evam eṣām trayāṇām rūpāṇām ekaikasya dvayoḥ dvayoḥ vā rūpayoḥ asiddhau sandehe vā yathāyogam asiddha viruddha an aikāntikāḥ trayaḥ hetvābhāsāḥ viruddha avyabhicārī api saṃśaya hetuḥ uktaḥ saḥ iha kasmāt na uktaḥ anumāna viṣaye asambhavāt na hi sambhavaḥ asti kārya svabhāvayoḥ ukta lakṣaṇayoḥ anupalambhasya ca viruddha tāyāḥ 
[3.113_3.117]	na ca anyaḥ avyabhicārī tasmāt avastu darśana bala pravṛttam āgama āśrayam anumānam āśritya tad artha vicāreṣu viruddha avyabhicārī sādhana doṣaḥ uktaḥ śāstra kārāṇām artheṣu bhrāntyā viparīta svabhāva upasaṃhāra sambhavāt na hi asya sambhavaḥ yathā avasthita vastu sthitiṣu ātma kārya anupalambheṣu tatra udāharaṇam yat sarva deśa sthitaiḥ sva sambandhibhiḥ yugapad abhisambadhyate tat sarva gatam yathā ākāśam abhisambadhyate ca sarva deśa avasthitaiḥ sva sambandhibhiḥ yugapad sāmānyam iti 
[3.118_3.121]	tad sambandhi svabhāva mātra anubandhinī tad deśa sannihita svabhāva tā na hi yaḥ yatra na asti sa tad deśam ātmanā vyāpnoti iti svabhāva hetu prayogaḥ dvitīyaḥ api prayogaḥ yat upalabdhi lakṣaṇa prāptam san na upalabhyate na tat tatra asti tat yathā kvacid avidyamānaḥ ghaṭaḥ na upalabhyate ca upalabdhi lakṣaṇa prāptam sāmānyam vyakti antarāleṣu iti ayam anupalambhaḥ svabhāvaḥ ca paraspara viruddha artha sādhanāt ekatra saṃśayam janayataḥ trirūpaḥ hetuḥ uktaḥ tāvatā na artha pratītiḥ iti na pṛthak dṛṣṭāntaḥ nāma sādhana avayavaḥ kaścid tena na asya lakṣaṇam pṛthak ucyate gata artha tvāt 
[3.122]	hetoḥ sa pakṣaḥ eva sattvam asapakṣāt ca sarvatas vyāvṛttaḥ rūpam uktam abhedena punar viśeṣeṇa kārya svabhāvayoḥ ukta lakṣaṇayoḥ janma tanmātra anubandhau darśanīyau uktau tat ca darśayatā yatra dhūmaḥ tatra agniḥ asati agnau na kvacid dhūmaḥ yathā mahānasa itarayoḥ yatra kṛtaka tvam tatra anitya tvam anitya tva abhāve kṛtaka tva asambhavaḥ yathā ghaṭa ākāśayoḥ iti darśanīyam na hi anyathā sa pakṣa vipakṣayoḥ sat asat tve yathā ukta prakāre śakye darśayitum tad kāryatā niyamaḥ kārya liṅgasya svabhāva liṅgasya ca svabhāvena vyāptiḥ asmin ca arthe darśite darśitaḥ eva dṛṣṭāntaḥ bhavati etāvat mātra rūpa tvāt tasya iti 
[3.123_3.125]	etena eva dṛṣṭānta doṣāḥ api nirastāḥ bhavanti yathā nityaḥ śabdaḥ amūrta tvāt karma vat paramāṇu vat ghaṭa vat iti ete dṛṣṭānta ābhāsāḥ sādhya sādhana dharma ubhaya vikalāḥ tathā sandigdha sādhya dharma ādayaḥ ca yathā rāga ādimān ayam vacanāt rathyā puruṣa vat maraṇa dharma ayam puruṣaḥ rāga ādimattvāt rathyā puruṣa vat asarvajñaḥ ayam rāga ādimattvāt rathyā puruṣa vat iti 
[3.126_3.130]	tathā ananvayaḥ apradarśita anvayaḥ ca yathā yaḥ vaktā sa rāga ādimān iṣṭa puruṣa vat anityaḥ śabdaḥ kṛtaka tvāt ghaṭa vat iti tathā viparīta anvayaḥ yat anityam tat kṛtakam iti sādharmyeṇa dṛṣṭānta doṣāḥ vaidharmyeṇa api paramāṇu vat karma vat ākāśa vat iti sādhyādi a vyatirekiṇaḥ tathā sandigdha sādhya vyatireka ādayaḥ yathā asarva jñāḥ kapila ādayaḥ anāptāḥ vā avidyamāna sarvajña tā āpta tā liṅga bhūta pramāṇa atiśaya śāsana tvāt iti atra vaidharmya udāharaṇam yaḥ sarvajña āptaḥ vā sa jyotiḥ jñāna ādikam upadiṣṭavān yathā ṛṣabha vardhamāna ādiḥ iti tatra asarvajña tān āpta tayoḥ sādhya dharmayoḥ sandigdhaḥ vyatirekaḥ 
[3.131]	sandigdha sādhana vyatirekaḥ yathā na trayī vidā brāhmaṇena grāhya vacanaḥ kaścid vivakṣitaḥ puruṣaḥ rāga ādimattvāt iti atra vaidharmya udāharaṇam ye grāhya vacanāḥ na te rāga ādimantaḥ tat yathā gautama ādayaḥ dharma śāstrāṇām praṇetāraḥ iti gautama ādibhyaḥ rāga ādimattvasya sādhana dharmasya vyāvṛttiḥ sandigdhā 
[3.132_3.133]	sandigdha ubhaya vyatirekaḥ yathā avīta rāgāḥ kapila ādayaḥ parigraha agraha yogāt iti atra vaidharmyeṇa udāharaṇam yaḥ vīta rāgaḥ na tasya parigraha āgrahaḥ yathā ṛṣabha ādeḥ iti ṛṣabha ādeḥ avīta rāga tva parigraha āgraha yogayoḥ sādhya sādhana dharmayoḥ sandigdhaḥ vyatirekaḥ avyatirekaḥ yathā avīta rāgaḥ ayam vaktṛ tvāt vaidharmyeṇa udāharaṇam yatra avīta rāga tvam na asti na sa vaktā yathā upalakhaṇḍaḥ iti yadi api upala khaṇḍāt ubhayam vyāvṛttam tathā api sarvaḥ vīta rāgaḥ na vaktā iti vyāptyā vyatireka asiddheḥ avyatirekaḥ 
[3.134_3.140]	apradarśita vyatirekaḥ yathā anityaḥ śabdaḥ kṛtaka tvāt ākāśa vat iti vaidharmyeṇa viparīta vyatirekaḥ yathā yat akṛtakam tat nityam bhavati iti na hi ebhiḥ dṛṣṭānta ābhāsaiḥ hetoḥ sāmānya lakṣaṇam sa pakṣaḥ eva sattvam vipakṣe ca sarvatra asat tvam eva niścayena śakyam darśayitum viśeṣa lakṣaṇam vā tad arthāpattyā eṣām nirāsaḥ draṣṭavyaḥ dūṣaṇā nyūna tādi uktiḥ ye pūrvam nyūna tā ādayaḥ sādhana doṣāḥ uktāḥ teṣām udbhāvanam dūṣaṇam tena para iṣṭa artha siddhi pratibandhāt dūṣaṇa ābhāsāḥ tu jātayaḥ abhūta doṣa udbhāvanāni jāti uttarāṇi iti 