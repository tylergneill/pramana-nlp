TSSV_0	pañcaviṃśati tattveṣu janmanā jñānam āptavān ādi sṛṣṭau namaḥ tasmai kapilāya mahā ṛṣaye atha atas tattva samāsa ākhya sāṅkhya sūtrāṇi vyākhyāsyāmaḥ iha kaścid brāhmaṇaḥ trividhena duḥkhena abhibhūtaḥ sāṅkhya ācāryam kapila mahā ṛṣim śaraṇam upāgataḥ sva kula nāma gotra svādhyāyam nivedya āha bhagavan kim iha param kim yāthātathyam kim kṛtvā kṛtakṛtyaḥ syām iti kapilaḥ uvāca kathayiṣyāmi aṣṭau prakṛtayaḥ ṣoḍaśa vikārāḥ puruṣaḥ traiguṇyam sañcaraḥ pratisañcaraḥ adhyātmam adhibhūtam adhidaivatam ca pañca abhibuddhayaḥ pañcakarma yonayaḥ pañca vāyavaḥ pañcakarma ātmānaḥ pañca parvā avidyā aṣṭāviṃśatidhā aśaktiḥ navadhā tuṣṭiḥ aṣṭadhā siddhiḥ daśadhā mūlika arthāḥ anugraha sargaḥ caturdaśavidhaḥ bhūta sargaḥ trividhaḥ dhātu sargaḥ trividhaḥ bandhaḥ trividhaḥ mokṣaḥ trividham pramāṇam trividham duḥkham etat paramparayā yāthātathyam etat samyak jñātvā kṛtakṛtyaḥ syāt na punar trividhena duḥkhena abhibhūyate iti tattva samāsa ākhya sāṅkhya sūtrāṇi 
TSSV_1^1	 aṣṭau prakṛtayaḥ atha kā aṣṭau prakṛtayaḥ iti atra ucyate avyaktam buddhiḥ ahaṅkāraḥ pañca tanmātrāṇi iti etāḥ aṣṭau prakṛtayaḥ tatra avyaktam tāvat ucyate yathā loke vyajyante ghaṭa paṭa kuḍya śayanaka ādyāḥ na tathā vyajate iti avyaktam śrotra ādibhiḥ indriyaiḥ na gṛhyate iti arthaḥ kasmāt anādi madhya anta tvāt niravayava tvāt ca aśabdam asparśam arūpam avyayam tathā ca nityam rasa gandha varjitam anādi madhyam mahataḥ param dhruvam pradhānam etat pravadanti sūrayaḥ sūkṣmam aliṅgam acetanam anādinidhanam tathā aprasava dharmi niravayavam ekam eva hi sādhāraṇam etat avyaktam avyaktasya amī paryāya śabdāḥ bhavanti avyaktam pradhānam brahma param dhruvam bahu dhānakam akṣaram kṣetram tamaḥ prasūtam iti kā buddhiḥ atra ucyate adhyavasāyaḥ buddhiḥ soya madhyavasāyaḥ gavā ādiṣu dravyeṣu yasmāt pratipattiḥ evam etat na anyathā gauḥ eva ayam na aśvaḥ sthāṇuḥ eva ayam na puruṣaḥ iti eṣā buddhiḥ 
TSSV_1^2	 asyāḥ tu buddheḥ aṣṭau rūpāṇi bhavanti dharmaḥ jñānam vairāgyam aiśvaryam iti tatra dharmaḥ nāma adharma viparyayaḥ śruti smṛti vihitaḥ śiṣṭa ācāra aviruddhaḥ śubha lakṣaṇaḥ jñānam nāma ajñāna viparyayaḥ tattva bhāva bhūtānām sambodhaḥ vairāgyam nāma avairāgya viparyayaḥ śabda ādi viṣayeṣu aprasaktiḥ aiśvaryam nāma anaiśvarya viparyayaḥ aṇima ādayaḥ aṣṭaguṇāḥ etāni sāttvikāni catvāri adharmaḥ ajñānam avairāgyam anaiśvaryam iti adharmaḥ nāma dharma viparyayaḥ śruti smṛti viruddhaḥ śiṣṭa ācāra viruddhaḥ aśubha lakṣaṇaḥ ajñānam nāma jñāna viparyayaḥ tattva bhāva bhūtānām anavabodhaḥ avairāgyam nāma vairāgya viparyaḥ śabda ādi viṣayeṣu abhiṣaṅgaḥ anaiśvaryam nāma aiśvarya viparyayaḥ aṇima ādi rahita tvam etāni tāmasāni catvāri tatra dharmeṇa nimittena ūrdhva gamanam jñānena nimittena mokṣaḥ vairāgyeṇa nimittena prakṛti layaḥ aiśvarya nimittenā apratihata gatiḥ bhavati evam eṣa aṣṭa rūpā buddhiḥ vyākhyātāḥ 
TSSV_1^3	 buddheḥ amī paryāya śabdāḥ bhavanti manaḥ matiḥ mahān brahmā khyātiḥ prajñā śrutiḥ dhṛtiḥ prajñānam santatiḥ smṛtiḥ dhīḥ buddhiḥ parikathyate atra āha kaḥ ahaṅkāraḥ iti ucyate abhimānaḥ ahaṅkāraḥ aham śabde aham sparśe aham rūpe aham rase aham gandhe aham svāmī dhanavān aham īśvaraḥ aham bhogī aham dharme abhiṣiktaḥ asau mayā hataḥ aham haniṣye balibhiḥ paraiḥ iti evam ādikaḥ yaḥ ayam abhimāna pratyayaḥ saḥ ahaṅkāraḥ ahaṅkārasyāḥ amī paryāya śabdāḥ ahaṅkāraḥ vaikārikaḥ taijasaḥ bhūtādiḥ sa anumānaḥ niranumānaḥ ca iti atra āha kāni pañca tanmātrāṇi iti ucyate ahaṅkāra anvitāni pañca tanmātrāṇi śabda tanmātram sparśa tanmātram rūpa tanmātram rasa tanmātram gandha tanmātram ca iti pañca tanmātrāṇi tatra tāvat śabda tanmātrāṇi śabdeṣu eva upalabhyante udātta anudātta svarita kampita ṣaḍja ṛṣabha gāndhāra madhyama pañcama dhaivata niṣāda ādayaḥ śabda viśeṣāt upalabhyante tasmāt śabda tanmātre aviśeṣaḥ 
TSSV_1^4	 atha sparśa tanmātrāṇi sparśeṣu eva upalabhyante tatra mṛdu kaṭhina karkaśa pit chila śīta uṣṇa ādayaḥ sparśa viśeṣāḥ upalabhyante tasmāt sparśa tanmātre aviśeṣaḥ rūpa tanmātrāṇi rūpeṣu eva upalabhyante tatra śukla rakta kṛṣṇa harita pīta hāridra māñjiṣṭha ādayaḥ rūpa viśeṣāḥ upalabhyante tasmāt rūpa tanmātre aviśeṣaḥ tathā rasa tanmātrāṇi raseṣu eva upalabhyante tatra kaṭu tikta kaṣāya kṣāra madhura amla lavaṇa ādayaḥ rasa viśeṣāḥ upalabhyante tasmāt rasa tanmātre aviśeṣaḥ atha gandha tanmātrāṇi gandhaḥ eva upalabhyante tatra surabhiḥ asurabhiḥ ca gandha viśeṣāḥ upalabhyante tasmāt gandha tanmātre aviśeṣaḥ evam etat pañca tanmātrāṇi sūcitāni atha eṣām paryāya śabdāḥ tanmātrāṇi aviśeṣāṇi mahābhūta prakṛtayaḥ bhogyāni aṇavaḥ śānta ghora mūḍhāni iti evam etāḥ avyakta buddhi ahaṃkāra tanmātra sañjñitāḥ aṣṭau prakṛtayaḥ vyākhyātāḥ atha kasmāt prakṛtayaḥ prakurvanti iti prakṛtayaḥ 
TSSV_2^1	 ṣoḍaśa vikārāḥ atha te ke ṣoḍaśa vikārāḥ iti atra ucyate ekādaśa indriyāṇi pañca mahābhūtāni ete ṣoḍaśa vikārāḥ tatra indriyāṇi tāvat ucyante śrotram tvac cakṣuṣī jihvā ghrāṇam iti pañca buddhīndriyāṇi śrotram sva viṣayam śabdam gṛhṇāti tvac sparśa viṣayam cakṣuḥ rūpa viṣayam rasanā rasa viṣayam ghrāṇam gandha viṣayam iti vāc pāṇi pāda pāyu upastha ākhyāni pañca karmendriyāṇi svam svam karma kurvanti tatra vāc vacanam uccarati hastau karma kurutaḥ pādau viharaṇam pāyuḥ visargam upastham ānandam ubhaya ātmakam manaḥ sva saṃkalpa vikalpa vṛttī kurute evanekādaśa indriyāṇi vyākhyātāni atha eṣām paryāyāḥ indriyāṇi karaṇāni vaikārikāṇi khāni niyatāni padāni avadhṛtāni aṇūni akṣāṇi iti atha kāni pañca mahābhūtāni iti atra ucyate 
TSSV_2^2	 pṛthivī ap tejaḥ vāyu ākāśāni iti mahābhūtāni tatra pṛthivī dhāraṇa bhāvena pravartamānā caturṇām upakāram karoti āpaḥ jalāni saṃgraha bhāvena pravarttamānāḥ caturṇām upakāram kurvanti tejaḥ pācaka bhāvena pravartamānam caturṇām upakāram karoti vāyuḥ vāhana bhāvena pravartamānaḥ caturṇām upakāram karoti ākāśam avakāśa dānena pravartamānam caturṇām upakāram karoti śabda sparśa rūpa rasa gandhavatī pañcaguṇā pṛthivī śabda sparśa rūpa rasavatyaḥ caturguṇāḥ āpaḥ śabda sparśa rūpavat triguṇam tejaḥ śabda sparśavān dviguṇaḥ vāyuḥ śabda vat eka guṇam ākāśam evam ākhyātāni pañca mahābhūtāni atha eṣām paryāyāḥ bhūtāni bhūta viśeṣāḥ vikārāḥ ākṛtayaḥ tanavaḥ vigrahāḥ śāntāḥ ghorāḥ mūḍhāḥ iti ete ṣoḍaśa vikārāḥ vyākhyātāḥ 
TSSV_3^1	 puruṣaḥ atha āha kaḥ puruṣaḥ iti ucyate puruṣaḥ anādiḥ sūkṣmaḥ sarva gataḥ cetanaḥ aguṇaḥ nityaḥ draṣṭā bhoktā akarttā kṣetra vid amalaḥ aprasava dharmī ca iti atha āha kasmāt puruṣaḥ purāṇāt puriśayanāt purohita vṛtti tvāt ca puruṣaḥ atha kasmāt anādiḥ na asya ādiḥ antaḥ madhyaḥ vā vidyate iti anādiḥ kasmāt sūkṣmaḥ niravayava tvāt atīndriya tvāt sūkṣmaḥ kasmāt sarva gataḥ sarvam prāptam anena na asya gaganam asti iti sarva gataḥ kasmāt cetanaḥ sukha duḥka moha upalabdhimat tvāt kasmāt aguṇaḥ sattva rajaḥ tamāṃsi asmin na santi atas aguṇaḥ 
TSSV_3^2	 kasmāt nityaḥ akṛtaka tvāt anutpādaka tvāt ca kasmāt draṣṭā prakṛti vikārānupalambhena iti kasmāt bhoktā cetana bhāvāt sukha duḥkha parijñānāt ca kasmāt akartā udāsīna tvāt aguṇa tvāt ca kasmāt kṣetra vid kṣetrebhyaḥ guṇān vetti iti kṣetra vid atha kasmāt amalaḥ śubha aśubha karmāṇi asmin puruṣe na santi iti amalaḥ kasmāt aprasava dharmī nirbīja tvāt na kiñcid utpādayati iti arthaḥ evam eṣa sāṃkhya puruṣaḥ vyākhyātaḥ atha asya puruṣasya paryāyāḥ puruṣaḥ ātmā pumān puṃguṇaḥ bahulaḥ jantuḥ jīvaḥ kṣetrajñaḥ naraḥ kaviḥ brahma akṣaraḥ prāṇaḥ ajaḥ yaḥ kaḥ saḥ eṣaḥ 
TSSV_3^3	 evam etāni pañcaviṃśati tattvāni vyākhyātāni aṣṭau prakṛtayaḥ ṣoḍaśa vikārāḥ puruṣaḥ ca iti pañcaviṃśati tattva jñaḥ yatra kutra āśrame rataḥ jaṭī muṇḍī śikhī vā api mucyate na atra saṃśayaḥ atra āha puruṣaḥ kim kartā akarttā vā iti yadi karttā puruṣaḥ syāt tadā śubhāni kuryāt nanu vṛtti trayam loke dṛṣṭam puruṣasya tatas kim guṇānām kartṛ tā asiddhāḥ dharma ākhyam sauhityam yama niyama niṣevaṇam prakhyānam jñāna aiśvarya virāgāḥ prakāśanam iti sāttvikī vṛttiḥ rāgaḥ krodhaḥ lobhaḥ para parivādaḥ ati raudra tā atuṣṭiḥ 
TSSV_3^4	 vikṛta ākṛti pāruṣyam prakhyātā eṣā tu rājasī vṛttiḥ pramāda mada viṣādāḥ nāstikyam strī prasaṅgitā nidrā ālasyam nairghṛṇyam aśaucam iti tāmasī vṛttiḥ etat vṛtti trayam dṛṣṭvā loke guṇānām kartṛ tvam siddham iti ca akarttā puruṣaḥ siddhaḥ bhavati pravarttamānān prakṛteḥ imān guṇān rajaḥ tamobhyām viparīta darśanāt aham karomi iti abudhaḥ abhimanyate tṛṇasya kubjīkaraṇe api anīśvaraḥ sarvam idam mayā kṛtam mama idam iti vadan= abhimānāt abudhaḥ unmattaḥ kartṛ vat bhavati atra āha prakṛteḥ kriyamāṇāni guṇaiḥ karmāṇi sarvaśas 
TSSV_3^5	 ahaṅkāra vimūḍha ātmā kartāham iti manyate anādi tvāt nirguṇa tvāt paramātmā ayam avyayaḥ śarīra sthaḥ api kauntaya na karoti na lipyate evam prakṛtyā eva ca karmāṇi kriyamāṇāni sarvaśas yaḥ paśyati tathā ātmānam akartāram sa paśyati tatra āha kim ayam ekaḥ puruṣaḥ bahavaḥ vā iti ucyate sukha duḥkha moha saṅkara viśuddha karaṇa pāṭava janma maraṇa karaṇānām nānātvāt puruṣa bahu tvam siddham loka āśrama varṇa bhedāt ca yadi ekaḥ puruṣaḥ syāt ekasmin sukhini sarve eva sukhinaḥ syuḥ ekasmin duḥkhini sarve eva duḥkhinaḥ syuḥ 
TSSV_3^6	 ekasmin karaṇa pāṭave sarveṣām eva karaṇa pāṭavam syāt ekasmin jāte sarve eva jāyeran ekasmin mṛte sarve eva mriyeran= iti na ca evam itas ca bahavaḥ puruṣāḥ siddhāḥ ākṛti garbhāśaya bhāva saṅgati śarīra vibhāge liṅga bahu tvāt evam tāvat sāṃkhya ācāryāḥ kapilā suri pañca śikha patañjali prabhṛtayaḥ bahūn puruṣān varṇayanti vedānta vādinaḥ ācāryāḥ hari hara hiraṇyagarbha vyāsa ādayaḥ ekam eva ātmānam varṇayanti kasmāt evam tat āha puruṣaḥ eva idam sarvam bhūtam yat ca bhāvyam uta amṛta tvasya īśānaḥ yat anyena atirohati tat eva agniḥ tad ādityaḥ tat vā āyuḥ tat hi candramāḥ 
TSSV_3^7	 tat eva śukram tat brahma tadā apaḥ saḥ prajāpatiḥ tat eva satyam amṛtam sa mokṣaḥ sā parā gatiḥ tat akṣaram tat savituḥ vareṇyaṃyasmāt param na aparam asti kiñcid yasmāt na aṇīyaḥ na jyāyaḥ asti kaścid vṛkṣaḥ iva stabdhaḥ divi tiṣṭhati ekaḥ tena idam pūrṇam puruṣeṇa sarvam sarvatas pāṇi pāda antam sarva tokṣi śiraḥ mukham sarvatas śrutimat loke sarvam āvṛttya tiṣṭhati sarva indriya guṇa ābhāsam sarva indriya vivarjitam sarveṣām prabhum īśānam sarvasya śaraṇam mahat sarvatas sarva tattvāni sarva ātmā sarva sambhavaḥ sarvam vilīyate yasmin tat brahma munayaḥ viduḥ 
TSSV_3^8	 ekaḥ eva hi bhūtātmā dehe dehe vyavasthitaḥ ekadhā bahudhā ca eva dṛśyate jala candra vat sa hi sarveṣu bhūteṣu sthāvareṣu careṣu ca vasati ekaḥ mahān ātmā yena sarvam idam tatam ekoyam ātmā jagatām ekena bahudhā kṛtaḥ pṛthak vadanti ca ātmānam jñāna ādika pravartane brāhmaṇe kṛmi kīṭeṣu śvapāke śuni hastini paśu go daṃśa maśake samam paśyanti paṇḍitāḥ ekaḥ eva yathā sūtram suvarṇe vartate punar muktā maṇi pravāleṣu mṛṇmaye rajate tathā tadvat goṣu manuṣyeṣu tadvat hasti mṛga ādiṣu ekoyam ātmā vijñeyaḥ sarvatra eva vyavasthitaḥ 
TSSV_4–5	 traiguṇyam atra āha kim traiguṇyam nāma ucyate sattva rajaḥ tamāṃsi iti triguṇāḥ eva traiguṇyam sattvam nāma prasāda lāghava prasanna tā abhiṣaṅga prīti tuṣṭi titikṣā santoṣa ādi lakṣaṇam ananta bhedam samāsatas sukha ātmakam rajaḥ nāma śoka tāpa sveda stambha udvega roṣa māna ādi lakṣaṇam ananta bhedam samāsatas duḥkha ātmakam tamaḥ nāmā aacchādana āvaraṇa bībhatsa dainya gaurava ālasya nidrā pramāda ādi lakṣaṇam ananta bhedam samāsatas moha ātmakam etat traiguṇyam vyākhyātam sattvam prakāśakam vidyāt rajaḥ vidyāt pravartakam tamaḥ aprakāśakam vidyāt traiguṇyat nāma saṃjñitam sañcaraḥ 
TSSV_6	 pratisañcaraḥ atra āha kaḥ sañcaraḥ pratisañcaraḥ ca atra ucyate utpattiḥ sañcaraḥ pralayaḥ pratisañcaraḥ tatra utpattiḥ nāma avyaktāt prāk upadiṣṭāt sarvatas puruṣeṇa pareṇa adhiṣṭhitā buddhiḥ utpadyate aṣṭaguṇā buddhiḥ buddhi tattvāt ahaṅkāraḥ utpadyate sa ca ahaṃkāraḥ trividhaḥ vaikārikaḥ taijasaḥ bhūtādiḥ iti tatra vaikārikāt ahaṃkārāt eva indriyāṇi ca utpadyante bhūtādeḥ tanmātrāṇi taijasāt ubhayam tanmātrebhyaḥ bhūtāni iti sañcaraḥ pratisañcaraḥ nāma bhūtāni tanmātreṣu līyante tanmātrāṇi indriyāṇi ca ahaṃkāre ahaṃkāraḥ buddhau buddhiḥ avyakte tat avyaktam kvacid na līyate kasmāt anutpadyamāna tvāt prakṛtim puruṣañca eva viddhi anādi iti evam pratisañcaraḥ vyākhyātaḥ 
TSSV_7^1	 adhyātmam adhibhūtam adhidaivatam ca tatra āha kim tad adhyātmam adhibhūtam adhidaivatam ca iti tatra ucyate buddhiḥ adhyātmam boddhavyam adhibhūtam brahmā tatra adhidaivatam ahaṃkāraḥ adhyātmam mantavyam adhibhūtam rudraḥ tatra adhidaivatam manaḥ adhyātmam saṃkalpitavyam adhibhūtam candraḥ tatra adhidaivatam śrotram adhyātmam śrotavyam adhibhūtam ākāśaḥ tatra adhidaivatam tvac adhyātmam sparśayitavyam adhi bhūtam vāyuḥ tatra adhidaivatam cakṣuḥ adhyātmam draṣṭavyam adhibhūtam ādityaḥ tatra adhidaivatam jihvā adhyātmam rasayitavyam adhibhūtam varuṇaḥ tatra adhidaivatam 
TSSV_7^2	 ghrāṇam adhyātmam ghrātavyam adhibhūtam pṛthvī tatra adhidaivatam vāc adhyātmam vaktavyam adhibhūtam agniḥ tatra adhidaivatam pāṇī adhyātmam grahītavyam adhibhūtam indraḥ tatra adhidaivatam pādau= ādhyātmam gantavyam adhibhūtam viṣṇuḥ tatra adhidaivatam pāyuḥ adhyātmam utsraṣṭavyam adhibhūtam mitraḥ tatra adhidaivatam upastham adhyātmam ānandayitavyam adhibhūtam prajāpatiḥ tatra adhidaivatam evam etat trayodaśavidhasya karaṇasya adhyātmam adhibhūtam adhidaivatam vyākhyātam tattvāni yaḥ vedayate yathāvat guṇa svarūpāṇi adhidaivatam ca vimukta pāpmā gata doṣa saṅghaḥ guṇān= tu bhuṅkte na guṇaiḥ sa bhajyate 
TSSV_8	 pañca abhibuddhayaḥ atha kāḥ tāḥ pañca abhibuddhayaḥ ucyate vyavasāyaḥ abhimāna icchā kartavyatā kriyā iti abhimukhī buddhiḥ idam karaṇīyam mayā iti vyavasāyaḥ buddhi kriyā ātma parātma svarūpa pratyaya abhimukhaḥ abhimānaḥ ahaṃkāraḥ buddheḥ kriyā icchā vāñchā saṅkalpaḥ manasaḥ buddhi kriyā śabda ādi viṣaya ālocana śravaṇa ādi lakṣaṇa kartavyatā buddhīndriyāṇām buddhi kriyā vacana ādi lakṣaṇa buddhi kriyā karmendriyāṇām sā kriyā iti evam etāḥ pañca abhibuddhayaḥ vyākhyātāḥ 
TSSV_9	 pañcakarma yonayaḥ atha kāḥ tāḥ pañcakarma yonayaḥ ucyante dhṛtiḥ śraddhā sukhā avividiṣā vividiṣā ca pañcakarma yonayaḥ bāhya karmāṇi saṃkalpya pratītam yaḥ abhirakṣati tad niṣṭhaḥ tad pratiṣṭhaḥ ca dhṛteḥ etat hi lakṣaṇam svādhyāyaḥ brahmacaryam ca yajanam yājanam tapaḥ dānam pratigrahaḥ homaḥ śraddhāyāḥ lakṣaṇam smṛtam sukha artham yaḥ tu seveta brahma karma tapāṃsi ca prāyaścitta paraḥ nityam sukheyam parikīrtitā viṣaya madhu miśrita antaḥkāraṇa tvam avividiṣā vividiṣā ca dhyāninām prajñāna yoniḥ eka tvam ca pṛthaktvam ca nityam ca evam acetanam sūkṣmam satkāryam akṣobhyam jñeyā vividiṣā ca sā kārya kāraṇa kṣaya karī vividiṣā prākṛtikī vṛttiḥ dhṛtiḥ śraddhā sukhā avividiṣā catasraḥ bandhāya vidiṣā ekā mokṣāya evam etāḥ pañca karma yonayaḥ vyākhyātāḥ 
TSSV_10	 pañca vāyavaḥ atra āha ke pañca vāyavaḥ ucyante prāṇa upānaḥ samānaḥ ca udānaḥ vyānaḥ eva ca iti ete vāyavaḥ pañca śarīreṣu śarīriṇām tatra prāṇaḥ nāma vāyuḥ mukha nāsikā adhiṣṭhātā praṇayanāt prakramaṇāt ca prāṇaḥ iti abhidhīyate apānaḥ nāma vāyuḥ na abhyadhiṣṭhita apanayanāt adhas gamanāt cāpānaḥ iti abhidhīyate samānaḥ nāma vāyuḥ hṛd adhiṣṭhātā sama nayanāt saṅga manāt ca samānaḥ iti abhidhīyate udānaḥ nāma vāyuḥ kaṇṭha adhiṣṭhātā ūrdhva gamanāt utkramaṇāt ca udānaḥ iti abhidhīyate vyānaḥ nāma vāyuḥ sandhī adhiṣṭhātā vikṣepaṇā t vijṛmbhaṇāt ca vyānaḥ iti abhidhīyate iti pañca vāyavaḥ vyākhyātāḥ 
TSSV_11	 pañcakarma ātmānaḥ atra āha ke te pañcakarma ātmānaḥ iti ucyate vaikārikaḥ taijasaḥ bhūtādiḥ sa anumānaḥ niranumānaḥ ca tatra vaikārikaḥ śubha karma kartā taijasaḥ aśubha karma kartā bhūtādiḥ mūḍha karma kartā sānumānaḥ śubha mūḍha karma kartā niranumānaḥ aśubha mūḍha karma kartā ca evam pañcakarma ātmānaḥ vyākhyātāḥ 
TSSV_12	 pañca parva avidyā atra āha kā sā pañca parvā avidyā iti ucyate tamaḥ mohaḥ mahāmohaḥ tāmiśraḥ andhatamisraḥ ca iti tatra tamaḥ mohau= ubhau= aṣṭa ātmakau mahāmohaḥ daśa ātmakaḥ tāmi srondhatāmisraḥ ca aṣṭādaśa ātmakau tamaḥ nāma aṣṭasu prakṛtiṣu avyakta buddhi ahaṃkāra pañca tanmātra saṃjñitāsu anātma sva ātma abhimānaḥ tamaḥ iti abhidhīyate mohaḥ nāma aṇima ādi aṣṭa aiśvarya prāptaye yaḥ abhimānaḥ utpadyate sa mohaḥ iti abhidhīyate mahāmohaḥ nāma dṛṣṭa ānuśravikeṣu śabda ādi viṣayeṣu daśasu vṛttiṣu muktoham iti manyate sa mahāmohaḥ iti abhidhīyate tāmisraḥ nāma aṣṭaguṇa aiśvarye aṇima ādye daśavidhe ca viṣaye yaḥ dveṣaḥ a pratihataḥ tatra yat duḥkham utpadyate asau tāmisraḥ iti abhidhīyate andhatāmisraḥ nāma aṣṭaguṇa aiśvarye aṇima ādye daśavidhe ca viṣaye siddhe maraṇa kāle yaḥ viṣādaḥ utpadyate saḥ andhatāmisraḥ iti abhidhīyate evam eṣā pañca parvāḥ avidyāḥ dvi ṣaṣṭi bhedāḥ vyākhyātāḥ 
TSSV_13–14	 aṣṭāviṃśatidhā śaktiḥ atra āha kā sā aṣṭāviṃśatidhāśaktiḥ atra ucyate ekādaśa indriya vadhāḥ saptadaśa tuṣṭi siddhi vadhāḥ eṣā aṣṭāviṃśatidhā śaktiḥ iti tatra indriya vadhāḥ tāvat ucyante śrotre bādhiryam jihvāyām jaḍa tvam tvaci kuṣṭhi tvam cakṣuṣya rūpa tvam nāsikāyām aghrāṇa tvam vāci mūka tvam hastayoḥ kuṇi tvam pādayoḥ paṅgu tvam vāc indriyaḥ udāvarte upastha indriye klaibyam manasi unmādaḥ iti ekādaśa indriya vadhāḥ navadhā tuṣṭiḥ 
TSSV_15^1	 aṣṭadhā siddhiḥ saptadaśa tuṣṭi siddhi vadhāḥ nāma viparyayāḥ tuṣṭi siddhīnām tuṣṭi viparyayāḥ tāvat ucyante tatra na asti pradhānam iti yā pratipattiḥ anantā evam aham iti ātma jñāne tāmasa līnā tathā ahaṃkārasya adarśanam avidyā na eva santi tanmātrāṇi bhūtakāraṇāni iti avṛṣṭiḥ viṣayāṇām arjane pravṛttiḥ asutārāḥ rakṣaṇe tu pravṛttiḥ asu pārā ca kṣaya doṣam adṛṣṭvā arthe pravṛttiḥ asunetrāḥ bhogā śaktiḥ asu marīcikā hiṃsā doṣam apaśyataḥ bhoga ārambhaḥ anuttamā ambhasikā iti tuṣṭi viparyayāḥ navadhā atuṣṭayaḥ vyākhyātāḥ atha siddhi viparyayāḥ asiddhayaḥ aṣṭau ca abhidhīyante nānātvam bhūtamātrasya ekātvam āvirbhūtam atāram ucyate śabda mātra śravaṇāt viparīta grahaṇa māsu tāram yathā nānā tva jñaḥ muktaḥ iti śrutvā viparītam pratipannaḥ nānā tva jñaḥ hi amuktaḥ iti adhyayana śravaṇa abhiniviṣṭasya api jaḍa tvāt asat śāstra upahata buddhi tvāt vā pañcaviṃśati tattva jñāna siddhiḥ na bhavati tadā atāra tāram tat ajñānam 
TSSV_15^2	 kasyacid ādhyātmikena duḥkhena abhibhūtasya api saṃsāre anudvegāt ajijñāsoḥ na jñānam tat pramādam evam apramudita apramoda mānayoḥ ca anyonyayoḥ dvayam aparam draṣṭavyam suhṛd upadiṣṭe api aniścaya buddheḥ ajñānam parasparam asampāḥ asampāvacanāt athavā parāṅmukhe gurau durbhāgyasya jñāna asiddhiḥ tad ajñānam asat pramuditam iti evam ete siddhi viparyayāḥ asiddhayaḥ aṣṭau vyākhyātāḥ evam eṣā aṣṭaviṃśatidhā aśaktiḥ vyākhyātā atra āha kā sā navadhā tuṣṭiḥ atra ucyate prakṛtim paramārtha tvena parikalpya parituṣṭe mādhyastham labhate tasya tuṣṭyā sā tāntrikī saṃjñā ambhaḥ iti aparaḥ buddhim parama arthavena pratipadya parituṣṭaḥ tasyāḥ tuṣṭeḥ śalilāḥ iti saṃjñā anyaḥ ahaṃkāram paramārtha tvena abhyupagamya parituṣṭaḥ tasya atuṣṭeḥ rodhaḥ iti saṃjñā itaraḥ tanmātrāṇi bhogyāni paramārtha tvena viniścitya parituṣṭaḥ tasya tuṣṭeḥ vṛṣṭiḥ iti saṃjñā evam ādhyātmikyaḥ catasraḥ tuṣṭayaḥ bhavanti 
TSSV_15^3	 catasṛṣu api tuṣṭiṣu na asti mokṣaḥ tattva jñānasya asambhavāt vāhya artha arjana rakṣaṇa kṣaya saṅga hiṃsā ādi doṣa darśanāt viṣaya uparame pañcatuṣṭayaḥ bhavanti arthānām arjane doṣa darśanāt tuṣṭaḥ pravrajitasya api na asti mokṣaḥ tattva jñāna abhāvāt sā pañcamī tuṣṭiḥ sutāra iti abhidhīyate anyorthānām rakṣaṇe doṣa darśanāt tuṣṭaḥ pravrajitasya api na asti mokṣaḥ tattva jñāna abhāvāt sā ṣaṣṭhī tuṣṭiḥ supāra iti uṣyate anya ūrthānām kṣaya doṣa darśanāt tuṣṭaḥ pravrajitasya api na asti mokṣaḥ tattva jñāna abhāvāt sā saptamī tuṣṭiḥ sunetra iti abhidhīyate anyorthānām saṅga doṣa darśanāt tuṣṭaḥ pravrajitasya api na asti mokṣaḥ tattva jñāna abhāvāt sā aṣṭamī tuṣṭiḥ sumarīcikā iti abhidhīyate anyaḥ bhūtānām artha nimittam hiṃsā ādi doṣa darśanāt nivṛttaḥ tuṣṭaḥ pravrajitasya api na asti mokṣaḥ tattva jñāna abhāvāt sā navamī tuṣṭiḥ uttamā ambhasikā iti abhidhīyate iti etāḥ nava tuṣṭayaḥ vyākhyātāḥ atra āha kāṣṭau siddhayaḥ iti atra ucyate 
TSSV_15^4	 yat ūhane jñānam utpadyate tattva bhāva bhūteṣu sā prathamā siddhiḥ tāreyabhidhīyate yat śabda mātreṇa jñānam utpadyate tattva bhāva bhūteṣu sā siddhiḥ sutāra iti abhidhīyate yat adhyayanena jñānam utpadyate tattva bhāva bhūteṣu sā tṛtīyā siddhiḥ tārayanti iti abhidhīyate yat ādhyātmikasya duḥkhasya apanodanam kṛtvā jñānam utpadyate tattva bhāva bhūteṣu sā caturthī siddhiḥ pramuditā iti abhidhīyate yadādhibhautikasya duḥkhasya apanodanam kṛtvā jñānam utpadyate tattva bhāva bhūteṣu sā pañcamī siddhiḥ pramuditā iti abhidhīyate yat ādhidaivikasya duḥkhasya apanodanam kṛtvā jñānam utpadyate tattva bhāva bhūteṣu sā ṣaṣṭhī siddhiḥ pramodamānā iti abhidhīyate yat tu snigdha saṃsarga avyapayāt jñānam utpadyate tattva bhāva bhūteṣu sā sa pramī siddhiḥ ramyaka iti abhidhīyate yat paricaryā dānena jñānam utpadyate tattva bhāva bhūteṣu paritoṣite gurau siddhiḥ sat pramuditā iti abhidhīyate iti etāḥ aṣṭa siddhayaḥ vyākhyātāḥ 
TSSV_16	 daśadhā mūlika arthāḥ atra āha ke daśamūlikā arthāḥ iti atra ucyate astitvam eka tvam atha arthavat tvam para artham anya tvam akartṛ tā ca yogaḥ viyogaḥ vahavaḥ pumāṃsaḥ sthitiḥ śarīrasya ca śeṣa vṛttiḥ iti ete daśamūlikā arthāḥ saṅghāta para artha tvāt iti puruṣa astitvam siddham bhedānām parimāṇāt kāraṇam asti avyaktam iti paryāya dvayena pradhānasya astitvam siddham hetumada nityam iti eka tvam siddham prīti aprīti viṣāda ātmakāḥ iti arthavat tvam siddham nānāvidhaiḥ upāyaiḥ iti parārtha tvam siddham triguṇam aviveki viṣayaḥ iti anya tvam siddham tasmāt ca viparyāsa āditya kartṛ tvam siddham puruṣasya darśana artham kaivalya artham tathā pradhānasya api iti yoga siddhiḥ prāpte śarīra bhede caritārtha tvāt iti viyoga siddhiḥ janma maraṇa karaṇānām iti puruṣa bahu tvam siddham cakra bhrami vat iti śeṣa vṛttiḥ siddhāḥ ete daśamūlikā arthāḥ vyākhyātāḥ eteṣām daśānām prāk upadiṣṭānām ca pañcāśat pratyayāḥ ete ca ṣaṣṭi padārthāḥ ṣaṣṭitantram iti ucyate 
TSSV_17–18	 anugraha sargaḥ atra āha kaḥ anugraha sargaḥ atra ucyate bāhyān pañca tanmātrebhyaḥ ca utpādya anugraha sarga dhyāna utpannena ādhāra varjitān putrān dṛṣṭvā tebhyaḥ tanmātrebhyaḥ anugraha sargam asṛjat brahmā caturdaśavidhaḥ bhūta sargaḥ atra āha kaḥ caturdaśavidhaḥ bhūta sargaḥ iti atra ucyate aṣṭa vikalpaḥ daivaḥ paiśācaḥ rākṣasaḥ yākṣaḥ gāndharva aindraḥ prājāpatyaḥ brāhmaḥ iti aṣṭau devayonayaḥ pañcadhā tiryagyonaḥ ca paśu pakṣi mṛga sarīsṛpa sthāvarāḥ iti gavā ādi mūṣa kāntāḥ paśavaḥ garuḍa ādi maśakāntāḥ pakṣiṇaḥ siṃha ādi śṛgāla antāḥ mṛgāḥ śeṣa ādi kīṭa antāḥ sarīsṛpāḥ parvata ādi tṛṇa antāḥ sthāvarāḥ mānuṣyam ca ekavidham brāhmaṇa ādi cāṇḍāla antam aṣṭa vikalpaḥ daivaḥ tiryagyonaḥ ca pañcadhā bhavati mānuṣyaḥ ca ekavidhaḥ samāsatas bhautikaḥ sargaḥ 
TSSV_19	 trividhaḥ dhātu sargaḥ samāsatas ye tridhāḥ sargāḥ tatra āha kaḥ trividhaḥ dhātu sargaḥ atra ucyate sūkṣmāḥ mātā pitṛ jāḥ prabhūtāḥ iti jñāna indriya pañca prāṇa buddhi manasām gaṇaḥ sūkṣmaḥ liṅga śarīrāṇi iti arthaḥ mātā pitṛ jā ṣāṣ kauśikāḥ tatra mātṛtaḥ loma lohita māṃsāni pitṛtaḥ snāyu asthi majjānaḥ iti ṣaṭkaḥ gaṇaḥ prabhūtāḥ pañca mahābhūtāni mahābhūte ghaṭa ādīnām niveśaḥ iti trividhaḥ dhātu sargaḥ vyākhyātaḥ etad saṃsāra maṇḍalam uktam 
TSSV_20	 trividhaḥ bandhaḥ atra āha kaḥ trividhaḥ bandyaḥ iti atra ucyate prakṛti bandhaḥ vaikārika bandhaḥ dakṣiṇābandhaḥ ca iti tatra prakṛti bandhaḥ nāma aṣṭau prakṛtayaḥ tāḥ paratena abhimanyamānasya prakṛti layaḥ prakṛtibandhaḥ iti ucyate tatra vaikārika bandhaḥ nāma pravrajitānām laukikānām vaikārikaiḥ indriyaiḥ vaśīkṛtānām śabda ādi viṣaye praśaktānām ajita indriyāṇām ajñāninām kāma mohitānām vaikārika bandhaḥ iti ucyate dakṣiṇābandhaḥ nāma brahmacāri gṛhastha bhikṣu vaikhānasānām kāma moha upahata cetasām abhimāna pūrvikām dakṣiṇām prayacchatām dakṣiṇābandhaḥ iti ucyate iti trividhaḥ bandhaḥ vyākhyātaḥ uktam ca prākṛtena tu bandhena tathā vaikārikeṇa ca dakṣiṇābhiḥ tṛtīyena bandhoyam ca nigadyate 
TSSV_21	 trividhaḥ mokṣaḥ atra āha kaḥ trividhaḥ mokṣaḥ iti atra ucyate jñāna udrekāt indriya rāga upaśamāt kṛtsna kṣayāt ca iti jñāna udrekāt indriya rāga upaśamāt svadharma adharma kṣayaḥ bhavati dharma adharma kṣayāt ca kaivalyam iti uktam ca ādyaḥ hi mokṣaḥ jñānena dvitīyaḥ rāga saṃkṣayāt kṛtsna kṣayāt tṛtīyaḥ tu vyākhyātam mokṣa lakṣaṇam 
TSSV_22	 trividham pramāṇam kim trividham pramāṇam iti atra ucyate dṛṣṭam anumānam āpta vacanam ca iti etat trividham pramāṇam dṛṣṭam tāvat vyākhyāyate yāvat indriyāṇām pañca indriya arthāḥ pratyakṣāḥ eva dṛṣṭam anumānam pramāṇam liṅga darśane jāyamānam jñānam yathā megha udayena vṛṣṭiḥ sādhyate baka paṅktibhiḥ salilam dhūmena agniḥ tad anumānam pratyakṣeṇa anumānena vā yorthaḥ na sādhyate saḥ āpta vacanāt sādhyate yathā indraḥ devānām rājā uttarāḥ kuravaḥ sauvarṇaḥ meruḥ svarge apsarasaḥ iti te indra ādayaḥ pratyakṣa anumāna asādhyāḥ ca vasiṣṭa ādayaḥ munayaḥ vadanti santi indra ādayaḥ āgama upyasti sva karmaṇi abhiyuktaḥ yaḥ rāga dveṣa vivarjitaḥ jñānavān śīla sampad naḥ āptaḥ jñeyaḥ tu tādṛśaḥ evam etat trividham pramāṇam abhihitam atra āha tena trividhena pramāṇena kim sādhyate atra ucyate yathā loke mānena prastha ādinā dhānyāni mīyante tulayā candana ādīni dravyāṇi evam anena tattva bhāva bhūtāni pramīyante trividhena duḥkhena abhibhūtaḥ brāhmaṇaḥ kapila mahā ṛṣi śaraṇam upāgataḥ atra āha 
TSSV_23	 trividham duḥkham kim trividham duḥkham iti atra ucyate ādhyātmikam ādhibhautikam ādhidaivikam iti tatra ādhyātmikam dvividham śārīram mānasam ca iti śarīre bhavam śārīram manasi bhavam mānasam ca iti tatra śārīram nāma vāta pitta śleṣmaṇām vaiṣamyāt yat duḥkham utpadyate jvara atisāra visūcikā mūrchā ādikam tat śārīram ucyate kāma krodha lobha moha mada īrṣyā ādikam priya viyoga ādikam tat mānasam iti ucyate adhibhūtebhyaḥ bhavam ādhibhautikam mānuṣa paśu mṛga sarīsṛpa sthāvarebhyaḥ yat duḥkham utpadyate tad ādhibhautikam adhidevebhyaḥ jātam ādhidaivikam śīta uṣṇa vāta varṣā sannipāta ādi nimittam yat duḥkham utpadyate tad ādhidaivikam anena trividhena duḥkhena abhibhūtasya brāhmaṇasya jijñāsā utpanāḥ jñātum icchā jijñāsā yathā tṛṣitasya pānīyam pātum icchā pipāsā etat samāsatas niḥśreyasam jñānam yat jñātvā punarjanma na syāt iti etat mahā ṛṣeḥ vijñānam kapilasya mahātmanaḥ yat śrutvā brāhmaṇaḥ śreyaḥ kṛtakṛtyaḥ abhavat tadā sāṃkhya sūtra krameṇa eṣā vyākhyātā kramadīpikā anuṣṭubh chandasā ca atra jñeyam śloka śata trayam 
